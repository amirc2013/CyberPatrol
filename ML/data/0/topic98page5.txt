מתחקיר של התוכנית 'עובדה' עולה, כי מאות חיילים השתתפו בניסוי סודי נגד המחלה. חלקם סובל מתופעות לוואי קשות עד היום
[מערכת וואלה! יום שני, 14 במאי 2007, 21:00]
בהמשך ל: מדינת ישראל וצה"ל ערכו נסיונות נאצים בחיילים עבור הסי.אי.אי
===================================
https://www.facebook.com/photo.php?fbid=1625498864337086
[הערת הכותב: התקשורת בישראל מפרסמת רק מה שממילא ידוע, חושפת טפח גלוי ממילא, ומסתירה טפחיים, כך גם תוכנית 'עובדה' של אילנה דיין.
כיוון שנושא הניסויים באנתרקס נידון בבתי המשפט עקב תביעות אזרחים, קשה הי'ה להסתיר לנצח, אבל נושאים יותר חמורים, ותתפלאו שיש - מושתקים כמעט לנצח.
עצם הפרסום החלקי גורם לאזרחים לבטוח בתקשורת הממסדית בנושאים אחרים]
צה"ל ביצע ניסוי סודי נגד אנתרקס במאות לוחמים של יחידות מיוחדות. הניסוי גרם לרבים מהם תופעות לוואי קשות. באותה עת נאסר ניסוי דומה בארצות הברית. כך חושפת התוכנית 'עובדה' עם אילנה דיין.
מהתחקיר עולה, כי בשנת 1999 החליטו בצה"ל על ניסוי מיוחד וסודי ביותר לחיסון ישראלי נגד אנתרקס. הניסוי מתבצע על גופם של כ-800 חיילים, ביניהם לוחמים ביחידות הכי מובחרות בצה"ל.
על פי עדות החיילים, צוות של חיל הרפואה הגיע לשטח בו שהו עם רכב מאובזר, החתים אותם על טופס מיוחד והזריק להם חומר שהם אינם יודעים לספר מהו. בחלק מהמקרים מתבצע הניסוי על גופם של החיילים ללא ידיעת מפקדיהם הישירים.
חיילים רבים שהשתתפו בניסוי דיווח על תופעות לוואי קשות כגון נגעים חמורים ביותר על עורם, גידולים על העור, יריקת דם, דלקת ריאות חמורה ואפילפסיה.
ממערכת הביטחון וצה"ל נמסר בתגובה, כי המחקר בוצע במסגרת היערכות למיגון אוכלוסיית ישראל מפני איום אסטרטגי, קיבל אישור של ועידת הלסינקי ובוצע הודות להתנדבותם של חיילים, תוך ליווי בטיחותי רפואי ואתי קפדני ביותר, עם הסבר מפורט למתנדב ועם אפשרות פרישה בכל עת.
=====================
== עדויות אישיות של חיילים ==
=====================
חייל שהשתתף בניסוי האנתרקס: היה פה ניצול
=======================
נ' היה בתחילת דרכו ביחידה מובחרת כשהציעו לו להשתתף בניסוי האנתרקס. "חילקו אותנו לקבוצות ובמשך כל כמה חודשים היו מגיעים אלינו לסבב של זריקות", הוא סיפר. אבל תופעות הלוואי, לדבריו, לא איחרו לבוא: "השתחררנו מצה"ל מזמן וחשבנו שזו אלרגיה. הרופאים לא ידעו מה זה"
[דניאל אדלסון פורסם בynet ובעוד מקומות: 26.03.09 , 00:22]
הדו"ח החריף על כשלים וליקויים משמעותיים בניסוי על חיילים במסגרת פיתוח חיסון נגד האנתרקס - שהוביל את מערכת הביטחון להודות בכך - מהווה רק חצי נחמה עבור נ' שהשתתף בניסוי. בשיחה עם ynet משחזר נ', לוחם לשעבר ביחידה מובחרת, כיצד התנדב לניסוי.
"היינו בתחילת המסלול, עדיין נורא מורעלים ומפוחדים", סיפר. "לקחו אותנו לאיזה חדר בו חיכו כל מיני סגני אלופים, שרק מלראות את הדרגות שלהם התלהבנו. הם סיפרו לנו שרוצים לעשות בנו איזה ניסוי שהוא לא באמת ניסוי,
כי הוא כבר נוסה על כל צבא ארה"ב ושהסיבה היחידה שאין להם אישור רשמי היא פרוצדורלית, שעוד שנייה זה יסתדר וזה בטוח ואין שום בעיה עם זה. היום זה נשמע נורא מצחיק, אבל אז באמת הרגשנו כאילו אתה תורם. הציגו לנו את זה כאילו אנחנו עושים משהו מאוד מאוד חשוב".
על הזריקות שקיבלו הוא וחבריו, מספר נ': "חילקו אותנו לקבוצת ובמשך כל כמה חודשים הם היו מגיעים אלינו לסבב של זריקות - לא משנה איפה היינו. זה קרה בערך שש פעמים, עד שפתאום הפסקנו לשמוע מהם וזה נעלם. עם הזמן התחילו להופיע אצל חלקנו כל מיני תופעות על הגוף. חברים שלי דיווחו על פריחות מוזרות, אבל בהתחלה שזה קורה לך אתה לא מקשר. השתחררנו כבר מצה"ל מזמן וחשבנו שזה סתם אלרגיה. רופאי המשפחה לא הצליחו לעלות על הסיבה, כי הם הרי לא ידעו על החיסון וזה לא הופיע בשום מקום. גם אותו בחור שחשב שעלה על זה שיש קשר בין התופעות הגופניות לחיסון, ביקש מידע מצה"ל והם סירבו להתייחס. הם פשוט הסתירו מידע".
גם היום, הסיפור עודנו מכעיס את נ'. "הם ידעו למי לפנות. בוא נגיד שהם לא היו עושים את זה על סתם סטודנטים או אנשים יותר מבוגרים, כי אף אחד לא היה מסכים. לקחו אנשים שיעשו כל מה שיגידו להם ועוד ישמרו על זה בשקט. היה פה ניצול. רק כשהתחלנו לראות את התמונה המלאה הבנו כמה זה מכעיס".
נ' סיפר כיצד הרגיש כששמע את פרטי הדו"ח: "האמון שלי במדינה לא חזר, כי ההודעה הגיעה בעקבות פסק דין של בית משפט ולא מהמדינה עצמה. אני שמח על ההודעה אבל עצוב לי בכלל שזה הגיע לבית משפט, הרי זה משהו אלמנטרי שהמדינה היתה צריכה לעשות. אני יכול להבין שלפעמים למדינה אין ברירה והיא צריכה לעשות ניסויים כאלה, אבל חבל שהיא לא לוקחת אחריות על מה שעלול לקרות. ממש מזל שיש בתי משפט בארץ".
"דיברו על משמעות חשובה"
דורית טחן (29) קיבלה את החיסון במסגרת קורס קצינים של חיל הרפואה בשנת 19999: "הציגו לנו את זה כניסוי עם משמעות לאומית מאוד חשובה. זה ישב לנו מאוד חזק בתודעה בגלל העימות עם עיראק. סיפרו כל הזמן שהניסוי מתנהל בארה"ב לאורך זמן ללא בעיות או תופעות לוואי ואפילו שמחנו להשתתף בו. משמח אותי שהדו"ח התפרסם, למרות שחלקים ממנו מצונזרים בכל זאת".
טחן הוסיפה כי היא וחיילים נוספים שקיבלו את החיסון מתכוונים לפעול. "זה רק תחילת המאבק שלנו, זה לא נגמר עם פרסום הדו"ח", היא אמרה.
"מכאן צריך להמשיך הלאה, לקבל הכרה בפגיעות החמורות שיש לחיילים שהשתתפו בניסוי, לדבר על פיצויים, הכרה רפואית ומעקב. דברים שלא קיבלנו למעשה עד היום. חלק מחברי ואני סבלנו ועדיין סובלים מתוצאות יומיומיות של הניסוי, בעיות נוירולוגיות, בעיות בעיכול, בנשימה, בעור והכל בגלל הניסוי.
"זאת הפעם הראשונה בעצם שמודים בקשר הישיר בין הניסויים לבין הפגיעות של החיילים ואפילו קובעים שהניסוי היה מיותר ולא היה בו ממש. גם מודים שהיה שימוש פסול בתוצאות הניסוי למטרות רווח, לאחר שהמכון בנס ציונה מכר את התוצאות לחברות אמריקניות. כל זה רק מכעיס יותר, הניסוי הזה נעשה ברמיסה של כללים בניסויים בבני אדם והפרות בוטות של אמנת הלסינקי".
פוסט קודם בנושא:
מדינת ישראל וצה"ל ערכו נסיונות נאצים בחיילים עבור הסי.אי.אי
===================================
https://www.facebook.com/photo.php?fbid=1625498864337086
מהי מגמת התקשורת ב"חשיפה"
==================