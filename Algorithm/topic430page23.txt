חשבונות טוויטר של דאעש הובילו למחשבי ממשלת בריטניה 

כתובות IP של מגייסים של דאעש ברשת, היושבים לכאורה בסעודיה, הובילו למעשה למחשבים המופעלים על ידי הממשלה הבריטית בלונדון. גולשים רבים לא השתכנעו מההסבר של הממשלה.



קונספירציה, מבצע מודיעני מחוכם, או סתם רשלנות? התקשורת הבריטית עדיין עסוקה בפרשנות לחשיפה המפתיעה אליה הגיע צוות של האקרים צעירים המכונים VandaSec, שהחליטו לעקוב אחר כתובות ה-IP של כמה חשבונות טוויטר והגיעו לממצאים מחשידים.

הפרופילים שנבחרו על ידי ההאקרים פעלו לגיוס חיילים חדשים לארגון דאעש; לפי הדיווחים, בתחילה נראו הכתובות הללו כמשויכות לספקי אינטרנט בערב הסעודית, אך לאחר חקירה נוספת התברר כי הם שייכים למעשה למחשבים המופעלים על ידי הממשלה הבריטית, וליתר דיוק במחלקת העבודה והפנסיות של הממשל.

"אתם לא חושבים שזה מוזר?", כתבו ההאקרים. "עקבנו אחר החשבונות הללו כל הדרך בחזרה ללונדון, ביתו של המודיעין הבריטי". האמירה הזו אכן הולידה לא מעט תאוריות. יש כאלו הסבורים כי מדובר במבצע מודיעיני סודי לגיוס מתנדבים עבור ארגון הטרור, לצורך מעקב ומעצר של הפעילים; אחרים מאמינים כי מדובר בעדות לכך שדאעש מנוהל בסתר על ידי נציגים בכירים בממשלת בריטניה.

אולם ההסבר הסביר ביותר, וזה שאותו מציעה הממשלה עצמה בתגובתה, מעיד על רשלנות קלה ותו לא. מתברר כי משרדי הממשלה הבריטית נוהגים למכור כתובות IP מיותרות לספקי אינטרנט בחו"ל. כמה מהן כנראה נמכרו לספקים בערב הסעודית, ואלו סיפקו את שירותיהם לסוכני הגיוס של המדינה האסלאמית. 




מקור


תמיד היתה לי המחשבה בראש שאוליי דאע"ש זה משהו שהמערב המציא (ארה"ב,בריטניה ושאר מדינות אירופה) והממצא האחרון מחזק את הטענה הזו.
ארגוני טרור כמו אלקעידה,חמאס,חיזבאללה ופת"ח הוקמו ע"י מדינות מערביות (כולל ישראל) אז יש סיכוי כביר שגם דאע"ש נוצר ע"י המערב ... 

השאלה מדוע ? האם זה בשביל לשלוט על טרטוריה באמצעות "שליחים" או מטרה זדונית יותר .. ?

מה דעתכם ? 
דיון נעים !