מקור http://realitybugs.me/2012/12/30/not-fame/

בשנת 1518, אשה החלה לרקוד ברחובות שטרסבורג ולא חדלה במשך מספר ימים. תוך כשבוע, עוד מאה אנשים הצטרפו אליה בריקודים המוניים ברחובות העיר. "הרשויות היו בטוחות כי הנגועים ירפאו רק אם ימשיכו לרקוד יום ולילה, ופינו עבורם את אולמות הגילדות המקצועיות. הם שכרו מוזיקאים שניגנו בחצוצרות ותופים, ורקדנים מקצוענים שהחזיקו אותם על הרגליים. תוך מספר ימים, הרקדנים שהיו בעלי לב חלש החלו למות", תיאר את ההתרכשות ההיסטוריון ג'ון ואלר בספרו החדש A Time To Dance: A Time To Dieבעוד מגפת הריקודים של שטרסבורג לא היתה הראשונה מסוגה באירופה, היא היתה המתועדת ביותר. יש הטוענים כי הרוקדים הורעלו בארגוט (ergot), פטריה הגדלה על חיטה וגורמת להזיות. אחרים סבורים כי הרוקדים השתייכו לכת והשתמשו בריקוד כדי לבטא את מחאתם נגד הכנסייה. במאמר בבי-בי-סי, ואלר טוען כי תנאי הרעב והמחלות שפקדו את עניי שטרסבורג באותה שנה, בשילוב עם האמונה בדיבוק, יצרו תנאים להתפרצות היסטריה המונית. ואלר סבור כי תושבי שטרסבורג רקדו כשהם שרויים במצב של טראנס, מה שיכול להסביר את הסיבולת החריגה של הרקדנים שאפשרה להם לרקוד ימים שלמים.

מה אתם חושבים שיכול לגרום להם לעשות דבר כזה?