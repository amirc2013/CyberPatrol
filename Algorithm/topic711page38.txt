הקדמה

אתמול בשוטטות אקראית באינטרנט, מצאתי מאמר מעניין מאוד על אירועים די מטרידים ומסתוריים שעד היום הם לא פתורים. רציתי לשתף את זה. 

מזהיר מראש- הם אירועים לקוחים מהמציאות וחלקם מטרידים ביותר אז הקריאה על אחריותכם. 

(סליחה אם זה לא בדיוק קשור לפורום הזה) 


10. אות ששיבש את השידור- מקס האדרום

מקס האדרום זוהי דמות טלוויזיונית בריטית שהיא כביכול אינטליגנציה מלאכותית, אבל אדם אמיתי משחק את הדמות הזאת. בכל מקרה, זה לא מה שמשנה בסיפור. 
בערב אחד רגיל לחלוטין בשיקאגו, אנשים צפו בטלוויזיה בשידור ספורט של קבוצת בייסבול "קאבס". לפתע, השידור הופסק והתחלף לאיש במסכה מוזרה שמדבר שטויות בקול גבוה. כמה שניות לאחר מכן הוא נעלם והותיר את מגישי החדשות מבולבלים. מאוחר יותר באותו הערב, היה פרק של "דוקטור הו" וגם הוא הופסק לרגעים ספורים על ידי אותו האיש במסכה והפעם הוא דיבר על קוקה קולה ואז הרביצו לו עם מחבט נגד זבובים. 
זה נשמע כמו קטע מסרט של דיוויד לינץ' אבל זה קרה באמת. 
לחצו כאן כדי לראות את השידור המוזר

עד היום, לאחר יותר מ20 שנה, מי שהיה אחראי לשיבוש השידור אף פעם לא נמצא וגם לא הזדהה. יכול להיות שאלה היו ילדים שידעו איך להפריע לאותות הטלוויזיה אבל עדיין, זה מוזר ומטריד. 

9. מגיפת הצחוק של טנגנייקה (טריטוריה במזרח אפריקה)

צחוק הוא מדבק. זה כיף! מי לא יכול שלא לגחך כשיש משהו מצחיק? זה מה שמפיקי הוליווד סומכים עליו, קולנוע מלא בקהל אנשים מדרבנים אחד את השני לצחוק בהיסטריה. מה שפחות כיף זה שהצחוק הוא באמת היסטרי ולא ניתן להפסיקו וממש מדבק. זה מה שקרה לתושבי העיירה בחוף של אגם ויקטוריה בטנזניה. 
הסיפור התחיל בפנימיית בנות בקאששה בבוקר של 30 בינואר, 1962. שלוש בנות פשוט התחילו לצחקק בפתאומיות, בלי שום גירוי ותוך מספר שעות 96 מהתלמידים התחילו לצחקק גם הם. כמה מהם צחקו במשך כמה שעות ואחרים קרקרו בלי הפסקה יותר משבועיים. בית הספר נאלץ להיסגר ב-18 במרץ וכששלחו את הבנות המצחקקות הביתה זה החמיר את המצב. 
הצחוק התפשט כמו מחלה בקרב 217 תושבים אשר חוו התקפי צחוק (בעיקר תלמידים או אנשים צעירים). ביוני זה התפשט לבית ספר נוסף והשפיע על 48 תלמידים. בסופו של דבר מגיפת הצחוק הגיעה ל-14 בתי ספר ויותר מ-1,000 אנשים נדבקו בה. 

התפרצויות של היסטריה המונית זה לא משהו חדש. הייתה מגיפת התעלפויות ביהודה ושומרון בשנות השמונים, כשאלפי ישראלים ופלסטינים סבלו מסחרחורות והתמוטטות. ישנם אפילו דיווחים על מגיפת ריקודים בשנת 1518, כאשר רבים מאימפריית רומא החלו לרקוד ללא שליטה והרוב נכנעו להתקפי לב ותשישות. היסטריה המונית היא ההסבר לכך אבל זה לא באמת מסביר שום דבר. אף אחד לא יודע איך או למה הדברים האלה מתחילים או איך הם מתפשטים. זה פשוט המון אנשים משתגעים באופן ספונטני. זה יכול לקרות גם לכם. 

8. היעלמותם של ילדי ביומונט

זהו מקרה מסתורי ידוע לשמצה שהתרחש באוסטרליה. 
ההיעלמות של הילדים נותרה לא פתורה ונראה שזה יישאר כך לנצח. ג'יין (גיל 9), ארנה (גיל 7) וגראנט (גיל 4)- כולם נעלמו מחוף אדלייד ב-26 בינואר, 1966. ב10 בבוקר הילדים עלו על אוטובוס מהבית שלהם, כפי שהם עשו לעיתים קרובות, ללא השגחה של הוריהם. דוור שהכיר את המשפחה ראה אותם הולכים הביתה בשעה 15:00 בצהריים והוא אמר להם שלום. זאת הייתה הפעם האחרונה שמישהו אי פעם ראה אותם. 
מאז, הרבה עדי ראייה דיווחו שראו את הילדים משחקים עם איש בלונדיני גבוה על חוף הים. אחרים טוענים שראו גבר מוביל שלושה ילדים לבית ליד החוף. לאחר כמה חודשים אנשים דיווחו שראו את ילדי ביומונט אבל אף אחד מהדיווחים לא מאומת. היה מכתב שכביכול נכתב על ידי ג'יין שהיה כתוב בו שהם נחטפו על ידי גבר אבל אחר כך התברר כמתיחה. 
היו הרבה חשודים במשך השנים כמי שהיו עלולים להיות החוטפים אבל המשטרה לא בטוחה אפילו שהם נחטפו. אף אחד לא יודע. ילדי ביומונט לא השאירו שום עקבות ושום סיבה חד משמעית להיעלמותם. הם נעלמו סתם כך והתיק נשאר פתוח גם לאחר חמישים שנה. 

7. הגאסר (איש הגז) העצבני של מאטון

הוא היה איש או מספר אנשים אשר לכאורה היו אחראים למספר מתקפות גז על תושבי מאטון, אילינוי ורואנוק, וירג'יניה בשנות השלושים וארבעים. "לכאורה" כי לא רק שאף אחד מעולם לא נתפס אלא לא בטוחים שהמתקפות התרחשו מלכתחילה. 
ישנם המון דיווחים זמניים על אנשים שהותקפו על ידי הגאסר העצבני- אנשים שהתעוררו בגלל ריחות משונים שגרמו להם לחלות או אפילו להיות משותקים. כמה טענו שראו איש גבוה שברח במהירות אשר היה לו כובע צילינדר והאף. בי. איי התערבו בעוד יותר ויותר אנשים טענו שנפלו קורבן לאיש הזה, כמה מהם אפילו אמרו שהם תפסו אותו על חם מטפס על החלון שלהם כדי לתת להם מנת גז רעיל. 
לאחר זמן מה, הדיווחים נפסקו, חלקית בגלל כמות אזעקות השווא שהמשטרה נאלצה להתמודד מולם, מתושבים מתוחים של העיירות בהם התפשטו השמועות על גאסר עצבני. המשטרה פרסמה כמה אזעקות שווא שהם קיבלו ולפתע אנשים הפסיקו לדווח על תקיפות. אז מה קרה? יכול להיות שאיש אמיתי הסתובב ברחובות והרעיל אנשים בגז אבל אף אחד לא יודע בוודאות. 
אחרים מניחים שזאת הייתה פסולת רעילה או זיהום שחדרו לבתיהם של אנשים- תופעות אשר לא היו ידועות כל כך בזמנו- וגרמו לאנשים להמציא סיפור על איש שעשה זאת. ההסבר הנפוץ יותר הוא שבעוד שהמתקפות היו יכולות להיות אמיתיות, שאר הדיווחים והסימפטומים שהאנשים סבלו מהם- היו בסך הכל עניין פסיכולוגי, היסטריה המונית בעקבות הקרקס התקשורתי סביב הסיפור. וכמה אנשים חושבים שזה היה חייזר. זה לא היה חייזר. 

6. מעשי הרצח בגרזן של ויליסקה 

לצער ששת בני משפחת מור, מה שקרה להם קרה באמת וזה היה מבעית במיוחד. מתישהו בין ערב ה-9 ביוני, 1912 ומוקדם בבוקר של 10 ביוני, 1912, המשפחה ושני אורחים נחבטו למוות בביתם. כל שמונת הקורבנות, כולל שישה ילדים, סבלו מחבלות ראש קשות מגרזן. והרוצח עדיין מסתובב חופשי. טוב, כנראה שלא כי הרוצח ממש זקן או שהוא מת כבר, אבל הוא עדיין לא נתפס על פשעיו. 
למשפחה האמידה היה מעמד חברתי טוב בקהילת ויליסקה, הם היו חברותיים עם כל השכנים. אם זה לא היה כך, לא היו מוצאים אותם כל כך מהר. אחד מהתושבים חשב שזה מוזר שהם לא הופיעו למטלות הבוקר שלהם, כפי שהם עשו כל בוקר ב-7 בדיוק מחוץ לביתם וזהו השכן שגילה את הזוועות בפנים. 
הרוצח- או רוצחים- הלכו מחדר לחדר באופן שיטתי, והרגו כל אחד ואחד ממי שהיה בתוך הבית עם גרזן (או מספר גרזנים) בעודם ישנים. היו חשודים מרובים, החל מהומלס שביקר בעיר ועד לשר. הייתה תיאוריית קונספירציה אשר היה מעורב בה סנטור מדינת איווה שלפיה הוא שכר רוצח סדרתי כי הבכור של משפחת מור גנב עסק על ידי כך שהוא פתח חנות כלים יותר מוצלחת משל הסנטור. הכומר נתבע פעמיים וזוכה בכל פעם. 
בית ויליסקה של מעשי הרצח שופץ מאז וכעת הוא אתר תיירות והחברה אשר מספקת את הסיורים מספרת כי הבית עלול להיות רדוף. הבית כנראה לא רדוף אבל העיר כן כי מעשי הרצח מעולם לא נפתרו. 

5. תחנות מספרים

אלו הן תחנות רדיו אשר מקריאים בהם מספרים, אותיות או מילים. התחנות הן בכל העולם, בהרבה שפות, ובדרך כלל יש להם דפוס זהה. קול מסוים מקריא סדרת מספרים, לעיתים באלפבית פונטי בינלאומית. לפעמים ההקראות האלה נקטעות על ידי מוזיקה קלאסית או צפצוף קולני או פשוט מתפוגגות לצליל סטטי. וזהו זה. 
התחנות משדרות מאז מלחמת העולם הראשונה, מה שהופך אותם לשידורי הרדיו הכי מוקדמות אי פעם. לציבור הרחב אין מושג מה מטרתם או מה משמעות הצפנים. האם הם דרך תקשורת של סוכנים חשאיים? האם משתמשים בהם בשביל הברחות סמים? אף אחד לא אומר כלום. 

קישור לויקיפדיה

4. גשר קטלני לכלבים

הגשר שמוביל אל טירה סקוטית הוא מסתורי בהחלט, שכן כלבים כל הזמן קופצים ממנו אל מותם. 
אירועים מפחידים התרחשו לאנשים בגשר ההוא- כמו לדוגמא בשנת 1994, כאשר קווין מוי זרק מהגשר את בנו בן השבועיים והוא האמין שבנו הוא השטן, לפני שהוא בעצמו ניסה לקפוץ משם. אבל אלה אירועים שאפשר להסביר אותם כמחלה נפשית. העניין עם הכלבים לעומת זאת, יותר מדאיג. כמה כלבים שאיבדו את שיווי המשקל שלהם על הגשר היה יכול להיות צירוף מקרים חסר מזל, אך המספר עצמו הוא המדאיג. 
מאז שנות החמישים, כלבים קפצו קפיצה גורלית מהגשר בשיעור של אחד לשנה בערך. נכון, פעם אחת בשנה, לפחות כלבלב אחד נופל למותו מגשר אוברטאון והעניין הוא שאף אחד לא יודע למה. לאחרונה מדען הניח כי מדובר בריח של עכברים וחורפנים בצמחיית הגשר שפיתה את בעלי החיים אבל אחרי שבדקו זאת לעומק, לא היו שום תוצאות. 
יכול להיות שאלה צירופי מקרים אבל לא נדע בוודאות. 

3. תקרית מעבר דייטלוב

תשכחו מסרט האימה שמבוסס על האירוע האמיתי הזה, התקרית האמיתית מפחידה בעצמה. העובדות הן כאלו: בלילה של 2 בפברואר, 1959, תשעה מטיילים בהרי אורל הצפוניים של רוסיה מתו. הייתה ראיה לכך שחברי הקבוצה קרעו את האוהלים שלהם, יצאו מהם יחפים בשלג ומתו כתוצאה מהקור בטמפרטורות של מינוס 30 מעלות. לא היו שום סימנים של מאבק על אף אחת מהגופות. לשניים מהקורבנות היו גולגולות שבורות, שניים סבלו מצלעות שבורות ולאחת מהם חלקים מפניה היו חסרים. 
המטיילים היו מנוסים בטיולי סקי. ממה שהחוקרים גילו מהיומנים שלהם, הם נאלצו לסטות מהדרך שלהם בעקבות החרפת תנאי מזג האוויר והם הקימו מחנה באזור שמאוחר יותר נקרא מעבר דייטלוב, על שם מנהיג הקבוצה- איגור אלכסייביץ דייטלוב. 
מנקודה זו, העניינים נהיו מעט מעורפלים. עבר שבוע עד שדיווחו על המטיילים נעדרים ואז עוד שבוע עד שמתנדבים, מורים, תלמידים ואנשי צבא נתקלו באוהל נטוש. הוא היה ניזוק מאוד, מכוסה בשלג ומלא בחפצים של מי שהיה בתוכו אבל לא היה שום סימן למי שהיה בתוך האוהל. אחרי סריקת האזור, נמצאו שאריות ממדורות וגופות המטיילים, רבים מהם היו יחפים ולבשו רק בגדים תחתונים למרות הקור. 
הם בבירור מתו מהיפותרמיה אבל למה? למה הם כל כך נבהלו שהם קרעו את האוהלים, למה הם רצו כל כך רחוק מהמחנה ולמה הם עשו זאת בעודם חצי עירומים? נחשו מה, אנחנו לא יודעים. יש תיאוריות שאומרות שהם ברחו ממפולת שלגים ונאלצו לוותר על הציוד שלהם אבל אם זה היה המצב הם היו מתים בזמן קצר יותר מאשר הזמן שלקח להם להגיע למקום בו מצאו את גופותיהם. ומה קרה לשלג שקרס עליהם, במקרה הזה?
האם זאת הייתה מפולת שלגים? או חייזרים? (כנראה שלא חייזרים)

2. מקרה טאמן שוּד

גופת גבר בגיל העמידה הופיעה בחוף סומרטון ב-6:30 בבוקר ב-1 בדצמבר, 1948, ועדיין לא גילו את זהותו. עברו יותר מחמישים שנה ואחרי חקירה משטרתית מעמיקה, עדיין אין כל שמץ מי הבן אדם חסר מזל הזה היה.
מה שהופך את זה למוזר יותר הם הרמזים שנמצאו לגבי האיש הזה: לגופתו הייתה סיגריה כבויה מאחורי האוזן השמאלית שלו, סיגריה חצי מעושנת תחובה בצווארון במעילו, כרטיס אוטובוס משומש מהעיר לרחוב לאונרדס בגלנלג, כרטיס רכבת לא משומש מהעיר לחוף ים הנלי, מסרק, קופסא חצי ריקה של מסטיקים, קופסא של גפרורים והכי מסתורי- פיסת נייר שנקרעה מאוסף שירים פרסי אשר כוללת את הביטוי "טאמן שוד" שבתרגום חופשי אומרת, "הסתיים" או "נגמר". 
היו עדויות על איש דומה במראה לגופה מהימים שלפני המוות ומציאת הגופה, אך אף אחת מהן לא עזרה בגילוי זהות האיש וגם לא תרמה להבנת נסיבות המוות. אפילו גילוי המזוודה של האיש אשר נמצאה בתחנת הרכבת "אדיילייד" נכשלה להניב כיווני חקירה רציניים. כמו כן, בפיסת הנייר היו סמלים מוזרים שלא פענחו את משמעותם. 
מקרה "טאמן שוד" הוא תעלומה על גבי תעלומה, בלי שום תשובות או מסקנות. אפילו בדיקת דנא לא גילתה מי האיש. נראה שהאיש המסתורי יישאר מסתורי. 

1. די.בי. קופר

ב-24 בנובמבר, 1971 גבר לא מזוהה- מכונה די.בי. קופר על ידי התקשורת, על שם הכינוי המזויף דן קופר בכרטיס הטיסה שהוא קנה- חטף מטוס בטיסה מפורטלנד לסיאטל. הוא דרש אלפי דולרים, שמא הוא יפעיל את הפצצה אשר הוא טען שנמצאת במטען שלו ויפיל את המטוס. יחד עם הכסף, הוא דרש ארבעה מצנחים ומשאית דלק שתחכה בסיאטל לשם מילוי המטוס בעת נחיתה. 
הוא קיבל כל מה שדרש. המטוס נחת בסיאטל, הוא שיחרר את הנוסעים ומילאו דלק אחרי שהוא קיבל את הכסף והמצנחים. ואז הם המריאו. הצוות זכר אותו כנחמד, מנומס ורגוע במשך החוויה הקשה ואף הציע לשלם על כוסיות הבורבון שצרך בשתי הטיסות. ואז, בלי כל התראה מוקדמת, הוא צלל מתוך המטוס אל תוך חשכת הלילה. שום עקבות שלו לא התגלו. וזה למרות שהאף. בי. איי החשיבו אותו לראש סדר עדיפויות, ניצלו את כל הסוכנים הכי טובים שלהם והטכנולוגיה הכי מתקדמת שלהם למציאת האיש. הם מעולם לא התקרבו אפילו למציאת שמו האמיתי או המניעים שלו. מומחים מודרניים מפקפקים שהוא היה יכול לשרוד את הצניחה המסוכנת הזאת, אך מעולם לא נמצאה גופה. מאז נמצאו שטרות כסף מסומנים מהכופר שלו אך הן לא הובילו לשום מקום. המקרה הנ"ל הוא המקרה היחיד של חטיפת מטוס בהיסטורית התעופה האמריקנית שנשאר לא פתור. ודי.בי. קופר בוודאי נמצא באיזה אי טרופי, מרוויח עשרים אחוז, בטוח בידיעה שהוא הצליח להיעלם ולא נמצא לעולם. 
מקור
את הכל אני תרגמתי וקרדיט לאתר (בקישור במקור למעלה^) שפרסם את הסיפורים. וכן, חלק קטן מהסיפורים האלה אפשר למצוא בויקיפדיה בעברית. רובם כתובים באנגלית בויקיפדיה ואין להם תרגום בעברית.