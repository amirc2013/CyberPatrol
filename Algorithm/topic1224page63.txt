לקוביין הייתה היסטוריה של דיכאונות, ניסיונות התאבדות ושימוש בסמים. כחודש לפני התאבדותו בביתו, ניסה קוביין להתאבד על ידי בליעת מנת יתר של תרופות יחד עם שמפנייה בבית מלון ברומא.
קוביין התאבד לבסוף ב-5 באפריל 1994 ביריית רובה לראשו. גופתו התגלתה רק שלושה ימים לאחר מותו, על ידי איש תחזוקה.
קוביין השאיר מכתב התאבדות, בו הוא מספר על סיבותיו לפירוק להקת "נירוונה". מכתב זה נמצא בידי הגופה כשנמצאה, כששלוש השורות האחרונות מצביעות על כך שהתאבד. במכתב זה, שהוקדש בעיקר לאשתו ולבתו, ציטט קוביין משירו של ניל יאנג: "עדיף להישרף מאשר להתפוגג" ("It's Better to burn out, than to fade away"). בניתוח שלאחר המוות התגלה בגופו ריכוז גבוה מאוד של הרואין. גופתו של קוביין נשרפה ואפרו פוזר בנהר ווישקה שבוושינגטון.
בשנת 2005, כ-11 שנים לאחר התאבדותו של קוביין נעשתה מחווה לכבודו ועל שלט הכניסה לעיר הולדתו, אברדין, נוסף הכיתוב "Come As You Are", כשמו של אחד השירים המפורסמים של להקתו.

אלמנתו, קורטני לאב, קיבלה את כל הזכויות על נירוונה למרות מחאות חברי הלהקה הנותרים.
לאחר מותו של קורט פורסם אוסף של הקלטות מהופעות של נירוונה, מהופעותיהם הראשונות עד לאחרונות. כמו כן, פורסמו על ידי אלמנתו יומניו האישיים (למרות ההתנגדות של משפחתו).
בשנת 2002 הוציאה לאור קורטני לאב אוסף להיטים של הלהקה למרות מחאותיהם של גרוהול ונובוסליץ' ובשנת 2005 הוציאה מארז של שלושה דיסקים, DVD וחוברת של בוטלגים הקלטות מהופעות חיות סקיצות ודמואים שלא פורסמו קודם לכן.



ויקיפדיה

הנסיבות האופפות את מותו של קורט קוביין רצופות בשקרים, בסתירות ובחוסר עקביות. 

ממצאי חקירת המוות מצביעים כי רמת ההרואין בגופו של קורט קוביין היתה פי 3 מהרמה המוגדרת כקטלנית. מומחים קובעים כי רמה כזו גורמת לשיתוק, או לקומה תוך שניות, אם לא למוות מיידי. אין זה אפשרי כי קורט הזריק לעצמו את ההרואין, הניח בקפידה את החפצים בצד, כיפתר חזרה את כפתורי חולצתו ורק אז הרים את הרובה כדי לירות בעצמו. 

על פי דיווחי המשטרה, לא היו שום טביעות אצבעות על הרובה, על העט בו כתב את מכתב "ההתאבדות", או על קופסת הקליעים שנמצאה לצידו. זה מורה כי האזור "נוקה" לפני שהגופה נמצאה. ישנן עדויות כי בימים האחרונים לפני מותו נעשה נסיון למנוע ממנו להשתמש במכוניתו, כמו גם למנוע ממנו גישה לכספו. מישהו ניסה גם להשתמש בכרטיס האשראי שלו, עד לבוקר ה8 באפריל. הממצאים הרפואיים קבעו כי קוביין מת ב-5 באפריל. 

בפני קורטני לאב עמדה תביעת גירושין. ישנה עדות מתועדת, הכוללת הקלטה של קולה, המעידה כי קורט רצה לפרק את הנישואין, לפרוש מתעשיית המוזיקה, וככל הנראה לקבל גם חזקה על ביתם המשותפת, פרנסס. דייב גרוהל, מתופף הלהקה, אישר כי נירוונה עמדה להתפרק. אביה של קורטני טוען כי קורט עמד להתגרש מקורטני על סמך אי נאמנותה אליו.

אלדון הוק, זמר בלהקה בשם "המנטורס", טוען כי קורטני הציעה לו 50,000 דולר כדי שיהרוג את קורט בדצמבר 1993. ב6 במרץ 1996, הוק עבר בדיקה במכונת אמת ע"י ד"ר אדוארד גלב, אחד ממומחי הפוליגרף המובילים בארה"ב, אשר מלמד קורסים מתקדמים בנושא ב-FBI. הוק עבר את הבדיקה במכונת האמת עם 99.7 אחוזי ודאות כי הינו דובר אמת. 

קורט אמר למספר רב של אנשים בשבועות שקדמו למותו, כי אין בכוונתו להתאבד - ביניהם שוטרים במשטרת סיאטל, הרופא שטיפל בו ברומא, בצוות במרפאת הגמילה "אקסודוס" בלוס אנג`לס, עורכת הדין שלו, ורבים מחבריו, ביניהם חברו הטוב ביותר, דילן קרלסון, שקנה עבורו את הרובה ב30 במרץ. קורט סיפר לדילן כי הוא חושש מפריצה לביתו. 

חבריו של קוביין טוענים כי האדם היחיד שהחל לספר לתקשורת כי קורט נטה להתאבדות, אחרי מותו, היתה קורטני לאב. דבר זה סותר את כל מה שקורט סיפר לאנשים בשבועות שקדמו למותו. התקשורת החליטה לדבוק בעמדתה של קורטני ללא שאלות. 

אלה הן רק מעטות מהסיבות בעטיין רבים בכל העולם תוהים מה בדיוק קרה בשבוע הראשון של אפריל 1994. אינפורמציה זו היתה מאז נושא לספרים, סרטים, תכניות טלויזיה, תכניות רדיו ומאמרים רבים. תחנות טלויזיה מהשורה הראשונה כמו VH1 ותכניות טלויזיה כמו UNSOLVED MYSTERIES כיסו את הסיפור. 

http://www.justiceforkurt.com


קרדיט לפורום אחר ברשת...

מה אתם חושבים? שמרו על החוקים