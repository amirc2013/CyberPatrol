מעגל האבנים המיסתורי בעולם: סטונהנג'על פני תבל פרושים כמה מבנים מרשימים שייעודם לוט בערפל, אך אף אחד מהם לא מתקרב לתעלומה שאופפת את מעגל האבנים הענק סטונהנג'.האתר הפרהיסטורי המפורסם, השוכן במחוז וילטשייר שבאנגליה, נבנה בהדרגה במשך כ-3,000 שנים. בעידן המודרני הוא הפך למקום מפגש לפגאנים ולדרואידים, אולם תפקידו בעולם הקדום הוא שמעסיק את החוקרים. מכיוון שלא נמצאו כל כתבים המתעדים את הפעילות באתר, התיאוריות פרחו: מקדש פולחן לאל השמש, אתר ריפוי לחולים ולנזקקים, ואולי בכלל מצפה כוכבים. העובדה ששיטות הבניה המקובלות בתקופה לא היו מסוגלות לסייע בשינוע אבני הענק והצבתן חיזקה תיאוריות על טבעיות שונות. ארכיאולוג בריטי טען לפני כשנתיים כי מחקרו שם קץ לתעלומה, וכי האתר שימש כאתר קבורה לבני מלוכה במשך כ-500 שנים. כך או אחרת, השימוש המודרני באתר מלמד כי המיתוס חזק מכל מחקר.