מיקרופילמים נדירים של תצפיות חייזרים שנשמרו עד היום בארכיון הלאומי בוושינגטון - זמינים עכשיו ברשת לצפייה בחינם. פנו לעצמכם כמה שבועות כדי לעיין בהם ולנסות לפתור את התעלומה



סיפורי חייזרים תמיד סיקרנו אתכם? אם כן - כדאי שתפנו לעצמכם הרבה זמן פנוי כי 12,618 תצפיות חייזרים זמינים עכשיו לצפייה בחינם ברשת - רק שאם אתם רוצים להימנע מסיוטים - כדאי שלא תעיינו בהם בשעות הלילה המאחורות.
בשנת 1952 החל פרויקט "הספר הכחול", אחד מסדרה של מחקרים שיטתיים אותם ערך חיל האוויר של ארה"ב על עב"מים. הפרויקט כלל סדרה ארוכה של תצפיות חייזרים - או ליתר דיוק - עד סגירתו ב-1,970 - הוא כלל 12,618 תצפיות שהתאכסנו בארכיון הלאומי בוושינגטון.
עכשיו, עשרות שנים לאחר שהפרויקט ההוא נסגר, המיקרופילמים נעשו זמינים לצפייה בחינם באינטרנט ומאפשרים לכל אחד לבחון מחדש את הראיות. 
צוות פרויקט הספר הכחול (קרדיט : Alamy)

"עכשיו יש המון עבודה לחוקרים חובבנים שיכולים לנסות למצוא הסברים לדיווחים השונים – שעל חלקם לא בוצע מחקר מעמיק", סיפר נייג'ל ווטסון, מחבר הספר UFO Investigations Manual ל- MailOnline. אחד המקרים שיותר מעניינים את ווטסון הוא התצפית של קנת ארנולד שהובילה למונח הפופולרי "צלחות מעופפות". מר ארנולד ראה 9 עב"מים מעל הר ריינייר שבוושינגטון, ב-24 ביוני 1947 - דבר שעורר התעניינות רבה מצד הסוכנויות הממשלתיות בארה"ב. תצפית דומה התרחשה בטולסה, אוקלהומה, רק חודש לאחר מכן ב-12 ביולי 1947.
"הם טסו במבנה אלכסוני במהירות של יותר מ-1,000 קמ"ש", תיאר מר ווטסון את תצפיתו של ארנולד, "לטענתו, הם נראו כמו צלחות שמדלגות על פני המים". מר ווטסון מספר כי המונח "הצלחת המעופפת" הגיע דווקא מתיאור התנועה של החללית ולא בגלל המראה שלה. "רבים ניסו למצוא הסבר הגיוני לתצפיתו והעלו השערות רבות בנושא - ממטוסים סודיים לשקנאים מעופפים. עד כה תצפיתו עדיין נמצאת בגדר תעלומה". 

הכתבה המקורית: http://news.walla.co.il/item/2819772?obref=obinsite