מדובר באחת תקריות העב"מים המפורסמות בהיסטוריה: סטפן מישאלאק הקנדי חיפש מינרלים לאורך אגם פלקון, שידוע במחצבי קוורץ, ב-20 במאי 1967. מישאלאק דיווח כי הוא שמע רעש מעליו וכשהרים את ראשו ראה שני אובייקטים מעוגלים זוהרים, ואחד מהם נחת כ-40 מטר ממנו. מישאלאק התקרב לחפץ המוזר, שלפי תיאורו נראה כמו קערה עם כיפה זוהרת, בגודל של כ-12 מטרים. מישאלאק דיווח כי הוא ראה דלת קטנה בחלק התחתון של העצם, ושמע קולות מגיעים מתוכו. "הם נשמעו אנושיים, הצלחתי לזהות שני קולות שונים מדברים", שחזר. מכיוון ששמע קולות שחשב שהם אנושיים, מישאלאק חשב שמדובר באיזה כלי צבאי הנשלט מרחוק. הוא החל לדבר לעבר החפץ ושאל אם הם צריכים עזרה. כשלא נענה, החליט לגעת בחפץ, שהיה כה חם שהכפפות שלו נמסו (מאוחר יותר הכפפות הוגשו כעדות לכך שהאירוע אכן התרחש).

בשלב זה העצם החל להתרומם ולפזר אוויר חם. חולצתו של מישאלאק עלתה בלהבות והוא התעלף. כשהתעורר סבל מבחילות והקאות דחופות והחליט ללכת לבית החולים, שם רופאים מצאו כוויות חמורות על בטנו וחזהו בתבנית מוזרה. מישאלאק המשיך לסבול מתופעות בריאותיות שונות ומשונות במשך כל חייו, כולל כאבי ראש בלתי מוסברים, בחילות ועייפות. ממשלת קנדה חקרה את האירוע והגיעה למסקנה כי ככל הנראה מישאלאק לא משקר בנוגע לאירוע ומספר רב של עדויות פיזיות מחזקות את התיאור שלו, אלא ששאר הפרטים של החקירה נותרו חסויים.



קרדיטים 
ufoevidence מאקו
המידע נלקח ממאקו