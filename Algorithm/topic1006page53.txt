ספוילרים לעונה 1 של גרוויטי פולס, Gravity Falls Shorts ועד הפרק ה3 של העונה השנייה
כן, אני לא מפסיק  
אחת התאוריות הכי אהובות עליי בגרוויטי פולס היא התאוריה של מסדר העין העיוורת (או "אגודת העין העיוורת", תלוי את מי אתה שואל). היא כל כך מעניינת כי מצד אחד היא מרכזית מאוד ויכולה להסביר המון דברים לא מובנים בסדרה, אבל מצד שני מופיעה בפרק זמן כל כך קצר- בשישה פרקים בלבד של מיני-סדרה עבור גרוויטי פולס. 
בין העונה הראשונה לשנייה, כותב הסדרה אלכס הירש החליט ליצור מיני-סדרה לגרוויטי פולס בת 6 פרקים שתקרא "Gravity Falls Shorts". העונה כללה את "המדריך של דיפר לעל טבעי", "המדריך של מייבל לדייטים" ובעיקרון עוד סיטואציות מצחיקות מהחיים של דיפר ומייבל- וכמובן, עוד סודות. 
בסוף של כל פרק, לשנייה אחת קצרה, הופיע חלק מדף גדול מאוד, שלאחר שנאספו כל חלקיו יצר את התמונה הזאת: 


זהו הסמל של מסדר העין העיוורת. 
מסדר העין העיוורת, לפי התאוריה, נועד להילחם ואולי אפילו להרוג את ביל סייפר, היצור שגדעון זימן, מכיוון שזוהי העין של ביל: 


הקודים מלמטה יוצרים את המשפטים האלו: "הייתי כל כך עיוור. הוא שיקר לי. האפלה קרובה." 
זוכרים את דבריו האחרונים של ביל, לפני שנעלם, בעונה הראשונה? הוא אמר דבר כל כך דומה:"האפלה קרובה". ביל שיקר לאחד 
מחברי המסדר, והם נשבעו לנקום בו. מכיוון שזה היה כתוב בספר, אפשר להאמין שהכותב עצמו רומה ע"י ביל- מה שאומר שכותב הספר שייך למסדר העין העיוורת. 

שימו לב לתמונה הזאת, טיזר לעונה השנייה: 


תסתכלו טוב טוב. בצד ימין, ממש ליד דיפר, ישנם שתי אנשים חבושים בברדס. מי אלו יכולים להיות? אני ועוד הרבה אנשים בטוחים שהם חלק ממסדר העין העיוורת. אם תשימו לב, דיפר ומייבל דורכים על עינו של ביל סייפר. בקצה הימיני של המשולש נמצאים שתי חברי המסדר, ובצד השמאלי- סוג של תמנון, בלנדין-בלנדין החוזר בזמן, הזומבים ו.. גרוט . מה זה אמור להביע? 

וכמובן, הדבר המוזר ביותר- נסו להסתכל טוב מאוד על הפרצוף של חבר המסדר הימני ביותר. יכול להיות שזהו...סוס? זאת יכולה להיות התשובה לתאוריה שסוס הוא הרבה יותר חכם ממה שהוא נראה. סוס תמיד נמצא שם בכדי לעזור לדיפר ולתת עצות מועילות, גם אם לפעמים הם גם קצת מפגרות. מה אם סוס מתחזה לאידיוט בשביל שאף אחד לא יחשוד בו? ואם הוא באמת אידיוט, מה הוא עושה על גלגל הגורלות של ביל סייפר? (מופיע בצורת סימן שאלה). הגלגל מיועד לאנשים עם חשיבות מרכזית מאוד לסדרה- וגם אנשים שיש להם מה להסתיר. 

והתמונה המוזרה מכל היא התמונה הזו, מתוך הטריילר שפורסם בSan Diego Comic-Con: 

זוהי ללא ספק התמונה המסתורית ביותר, שגם תומכת בתאוריה של מסדר העין העיוורת.
יש מספר הסברים לכך שהמסדר אורב ל"Lazy Susan"; אחת אומרת שסוזן היא עדיין אדם נורמטיבי, ואין לה שום קשר למסדר. היא גילתה את קיומו של המסדר או משהו שהמסדר ניסה להסתיר, וניסה להתקשר לרשויות (ואולי אפילו לסוכני הFBI או לסוכן פאוורס). 
התאוריה השנייה אומרת שסוזן היא למעשה המנהיגה של המסדר, ושהיא קוראת לאנשיה לרדוף אחרי אדם מסוים, יכול מאוד להיות שזה דיפר, מכיוון שהוא יודע יותר מדי. זה נראה לי קצת פחות הגיוני מכיוון שדי ברור לראות שלסוזן יש הבעה מבועתת ומפוחדת מאוד, אבל מי יודע? אולי זה משחק, או תמונה שנלקחה מתוך פרץ של רגש אחר (כעס שדיפר לא נתפס, או שמחה שהוא כן). אגב, שימו לב לכך שלסוזן יש עין אחת עיוורת... 
כמובן שניתן לראות שהאנשים הללו הם מהמסדר- הסמל של המסדר מופיע על הראש שלהם. 

ולסיום, הסצנה הזו בפרק השלישי של העונה השנייה, מחוץ למסעדת הטאקו שבה מייבל, דיפר וסטן סועדים: 
 http://sizmedia.com/my.php?i=onmtkk5twu05.png
אם תשימו לב, על הקיר, מוקף בעיגול אדום, נמצא הסימן של מסדר העין העיוורת: עינו של ביל סייפר והאיקס עליה. אני מאמין שזה אחד משתי דברים: או שמדובר באזהרה לביל סייפר שעדיין מסתובב באזור, או שמדובר באזהרה לדיפר, לכך שהמסדר עוקב אחריו (באמצעות סוס...?) 

מקווה שנהנתם! 
תרגישו חופשיים לדון בנושא בתגובות