האינטואיציה שונה מאוד מכל שאר התופעות שניתנו כאן מכיוון שהיא מדגימה לנו ממש בזמנים האלה איך תופעה מסתורית רוקמת עור וגידים מדעיים. כמה פעמים פגשתם מישהו וידעתם עליו משהו, הרגשתם, הייתה לכם תחושת בטן כלפי משהו וזה התברר כנכון ללא שום הגיון אנליטי שהכווין אתכם לתשובה? האם יש לכם יכולות ניבוי? סלחו לי, אבל בספק, מה שכן, כנראה שיש לכם אינטואיציה. המילה הזו שאנחנו אוהבים לזרוק לאוויר היא בעצם חידה עצומה שמתפתחת עכשיו לענפי הכלכלה, פסיכולוגיה וחקר המוח. התופעה שהחלה את דרכה אפופת מיסטיות וניסיון לשייך אותה ליכולות ניבוי מקבלת תפנית עם התפתחות המדע. כנראה שכל אותן תחושות בטן מתבססות על מידע אמיתי שאנחנו אוספים על העולם כל הזמן באופן פשוט בלתי מודע, מידע שמועבר לתת מודע שלנו ונשלף בזמן הנכון, הזמן בו אנחנו צריכים לקבל החלטות, ורצוי מהירות.
תופעת האינטואיציה נחקרת בימים אלו ומתחילה לקבל מסגרת מדעית עובדתית לקיומה, ולמרות שכל ענף במדע מנסה למשוך את התופעה לכיוונו בשביל הקרדיט, אני מציע להתנחם בעובדה שאנחנו בעיצומה של תקופה בו האינטואיציה עוברת מ"אמונה" ל"עובדה". דבר המלמד אותנו כי כנראה לכל תופעה ישנו הסבר, כולל אלו שהזכרנו בכתבה, רק שאנחנו צריכים את הסובלנות והעקשנות להמשיך לחקור בשביל לגלות אותה. אז אין מה לפחד, לכל תופעה ישנה תשובה, רק מעט סובלנות בבקשה.