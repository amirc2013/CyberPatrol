כן אני יודע ששמעתם את זה פעם אבל זה שונה. אני רוצה שתקראו את כל הכתבה, ושימו לב כי זה הצחיק את הנשמה ממני. וכמובן אני חושב שזה מאוד חכם ונכון.

מאת: matan_druker

שמתם לב שהרבה מאוד סדרות שהן לכאורה חינוכיות, בעצם רחוקות מאוד, מאוד, מאוד מלהיות כאלו? הסדרות שאנחנו גדלנו עליהן למשל; 

המומינים – מישהו מוכן להסביר לי לאן לעזאזל נעלמו הבגדים של המומינים? למה משדרים, ועוד בטלויזיה החינוכית, סידרה על משפחה נודיסטית? וזה לא הכל, מה זה השוביניזם הזה? תראו אילו תפקידים ממלאות הנשים בסדרה – מומין אמא, מנקה את הבית, מבשלת ומטפלת בילדים, בזמן שמומין אבא ישן כל היום או מסתגר בחדר שלו וכותב סיפורים שאפילו לא מתפרסמים, ככה שהוא אפילו לא מפרנס את המשפחה, הוא לא עושה כלום כל היום בזמן שמומין אמא דואגת לכל. סנורקה מופיעה בסדרה על תקן הבלונדינית הזולה והמטומטמת, אלישיה, הנכדה של המכשפה, היא חסרת אופי לחלוטין, היא עושה כל מה שאומרים לה ואף פעם לא מביעה דעה. המכשפה - סוף סוף אשה חכמה, אז היא עוסקת בכישוף, עיסוק בזוי ומפוקפק. ומאי, היחידה שמבינה מה באמת קורה שם, הפמיניסטית של הסדרה, היחידה שפועלת למען שוויון זכויות בין הנשים לגברים בסדרה, שמנסה לעשות שינוי, להוכיח שהיא מסוגלת לעשות כל דבר בדיוק כמו הבנים ואפילו יותר טוב, קשוחה, עקשנית, וכזו דמות שראויה להערכה על האופי שלה, מצויירת כילדה קטנה ומכוערת, עם קול צפצפני והיא מוצגת כדמות מעצבנת ומאוסה על כולם. לעומת הנשים – הגברים בסדרה הם כולם חכמים והרפתקנים. ועוד דבר – סניף וסנופקין, שני השמות באים מהמילה להסניף, ז´תומרת, הם מסניפים, וזה מסביר הרבה התנהגויות מוזרות אצל השניים... 

הדרדסים – הם יצורים קטנים וכחולים (טוב, בגילכם אתם כבר צריכים לדעת מה מסמל כחול…) והם חובשים כובעים קטנים (כובעונים…טוב, אתם מבינים את הכוונה) וגם בסדרה הזאת מופיעה הבלונדינית הזולה והמטומטמת – דרדסית, מה זאת השמלה הקטנטנה הזאת? היא לא סתם זולה, זאת מכירת חיסול, מה קורה פה? בזק זולה? דרדסית זולה! אפילו יש לה תינוק והיא לא יודעת מי האבא!. טיפוסים נוספים בסדרה – גנדרני, הטיפוס המאוהב – בעצמו, נרקיסיסט בטלן, כל היום מסתכל במראה ואומר לעצמו כמה שהוא יפה, מסתובב עם פרח ב"כובעון" שלו כאילו הוא איזה דראג-קווין, בר-כוח – טיפוס אלים הרבה מעל לרמה המותרת בטלויזיה החינוכית, בר-מוח - החנון, המשקפופר, זה שמלקק לדרדסבא כל הזמן וכל האחרים מתעללים בו…מסכן…. קונדסון, הטרוריסט המנייק שמפוצץ את כולם עם המתנות שלו (איזה מפגרים הם, הם עוד לא קלטו שהמתנות שלו מתפוצצות, הם כל הזמן פותחים אותן) וזללני הטבח המסכן שכל הזמן הורסים לו את העוגות. רק רגזני הוא דמות חינוכית, הוא מלמד את הצופים להגיד לא, ללכת נגד הזרם ולגבש לעצמם דעה, להיות אנטי תמיד, ובסביבה שבה הוא חי אפשר להבין אותו…דבר אחד טוב אפשר להגיד על הדרדסים, איידס אין בסדרה הזאת. 

פלפלת - נ-ר-ק-ו-מ-נ-י-ת !!! ואני מצוטטת קטעים מהשיר פתיחה – "אני אשה קטנה מאוד ושמי פלפלת, יש לי כפית קסמים קטנה כפית קסמים שובבה" אל תתנו לה לבלבל אתכם, זו כפית סמים קטנה, ועליה הומצא הביטוי "סמים עושים אותך כזה קטן". עוד קטע -מהשיר "אנשים אומרים עליי מה עם פלפלת יש בה, יש בה משהו מוזר" בטח שיש בה משהו מוזר, היא נרקומנית! היא על סמים, אתם לא שמים לב?. וקטע אחרון - "הנה מר פלפל, רק הוא לא ידע…" היא מסתירה את זה מבעלה!!! ולסדרה עצמה – איזה פטריות אתם חושבים שהגברת יוצאת ללקט ביער?! ובאותו יער בדיוק, היא פוגשת את הדילרית שלה – הילדה הקטנה ההיא, לא נראה לכם מוזר שילדה קטנה מסתובבת לגמרי לבדה ביער כל הזמן? ותמיד היא פוגשת את פלפלת קצת לפני שהיא קטנה (כל פעם שפלפלת משתמשת בסם היא קטנה אם עוד לא הבנתם…) טוב, תסיקו את המסקנות בעצמכם… 

ואם כבר מדברים על סמים ופטריות, אליס בארץ הפלאות – הילדה עישנה משהו שלקח אותה לארץ הפלאות, הארנב הלבן הוא הסם, אחריו היא רודפת והוא מוביל אותה בסוף למלכת הלבבות שמעמידה אותה למשפט, רק שמלכת הלבבות מייצגת את המשטרה. ובדרך, היא פוגשת טיפוסים מפוקפקים – החתול החייכן, שהוא בעצמו עישן משהו שגורם לו לחייך כל הזמן ולדבר בחידות רואים עליו שהוא חי באיזה טריפ, הכובען המטורף והארנב – אלכוהוליסטים! אתם באמת חושבים שהמשקה הזה שהם שותים כל הזמן הוא תה? מתה לא משתכרים עד כמה שידוע לי…או שזה תה שהכניסו בו משהו…בכל מקרה, תה נקי זה לא. הזחל הכחול הזה, שהסביר לאליס על הפטריות, אחת מגדילה אותה, אחת מקטינה אותה, זה לא דבר שקורה כשאוכלים פטריה רגילה אתם יודעים…והנרגילה שלו, זה כבר באמת מוגזם, מראים את הבנאדם (זחל) מנרגל!!! תחביאו את זה לפחות, טשטשו, משהו? אבל לא! פשוט רואים אותו יושב ומנרגל. זה סרט לילדים זה? בושה! 

סדרה אחת אבל אני חייבת לציין לטובה, זוכרים את קפטן פלנט? החמישה ילדים עם הטבעות שלהם, שכל פרק גאיה – יענו אמא אדמה, הייתה שולחת אותם לטפל במקרה מסויים של זיהום או פגיעה באיכות הסביבה, הם ניסו לטפל בזה וכשהם לא הצליחו הם שלפו את הטבעות כשכל טבעת מייצגת אלמנט: fire, wind, water, earth, heart ואז נוצר קפטן פלנט, הגיבור שמטפל באיכות הסביבה. זאת סדרה עם מסר חינוכי באמת! רק חבל שכבר לא משדרים אותה יותר. אפילו בסוף כל פרק הם הסבירו לנו מה אנחנו יכולים לעשות בשביל לשמור על איכות הסביבה. – אל תגידו שאני אנטי לגמרי, ציינתי גם סדרה טובה! 

ונחזור לעניין - כל הסדרות האלימות, עם המוטציות – סופרמן, באטמן, ספיידרמן, X-מן וצבי הנינג´ה (מן) איך ילדים אמורים לישון אחרי שהם רואים כאלה דברים בטלויזיה? רואים את המפלצות שם הילדים מתחילים לבכות! וכל האלימות הזאת, כל פרק יש קרב יותר נורא מהקודם לו. אלה סדרות לילדים? ואחרי זה עוד מעיזים להגיד דברים על בני הנוער של היום, תראו על איזה תוכניות גידלו אותנו! למה ציפיתם? ותאמינו לי, אם יצא לכם לראות מה רואים הילדים עכשיו, המצב אפילו יותר גרוע, זה מדרדר מרגע לרגע אני לא רוצה לחשוב מה יראו הילדים בעוד עשר שנים…בקיצור, לסדרות; 

טלטאביז, מה זה כל החיבוקים הקבוצתיים האלה? (הידעתם? עשו מחקר באירופה וגילו שהטלטאביז מעודדים השמנה אצל ילדים קטנים כי הם דוחפים את הטאבי-פודינג שלהם בכמויות ומעבירים מסר שזה בסדר להיות שמן! – היה כתוב בעיתון!) לא חשוב, סטינו מהנושא…שיפסיקו כבר עם החיבוקים! איפה הם חושבים שהם נמצאים? באמת! 

ברני - איש בתחפושת של דינוזאור סגול מתעסק עם ילדים קטנים, הוא נפגש איתם כל יום אחרי בי"ס ו…טוב נו, הם הרי שרים אפילו בהתחלה "והוא גדול אז הוא יכול לגעת בכולנו" לגעת?! בילדים קטנים?! טיפוס כזה צריך לסגור באיזה מוסד לחולי נפש, והייתי מוסיפה לו כמה שנים טובות בכלא, להתעסק עם ילדים…באמת… ובכלל, מעבירים בסדרה הזאת לילדים את המסר שזה בסדר שמבוגרים בתחפושת של דינוזאור סגול מתעסקים איתם, אומרים שהנוער של היום לא בסדר, חכו תראו מה יהיה בעוד חמש שנים. 

ופוקימון – זאת סדרה מטומטמת שעושה לילדים קטנים שטיפות מוח וגורמת להורים המסכנים להוציא כסף בכמויות על בובות מהסדרה וספרים וחוברות וקלטות וידאו ומה לא. 

והמוטציות בכל הסדרות שהשם שלהן נגמר ב"מן" שפירטתי מקודם, הן כלום לעומת מה שקורה בפאוור-ריינג´רס, אני רואה את המפלצות האלה אני לא יודעת מה לעשות קודם, להבהל או להגעל… הן פשוט דוחות, כל מפלצת יורה עליך ג´יפה ממקום אחר בגוף, ויש להן גם חלקי חילוף, לכל אחת יש עשרים ושמונה עיניים, חמישים ושש ידיים, שבעים וארבע כנפיים, תשע עשרה נחיריים ושמונים ותשע אצבעות בכל יד. וזה לא הכל, הן גדלות פתאום, באמצע הקרב ומשנות צורה ומחליפות כלי נשק ו…אלוהים ישמור! מה לא? ילדים רואים אותן הם מתבלבלים, מה לעשות קודם, להקיא או להרטיב במכנסיים. אלה סדרות חינוכיות? איך נותנים לילדים לראות את זה? כל סדרה כזאת היא טראומה לכל החיים, אחרי זה מתפלאים שילדים מבית טוב מדרדרים לפשע, לסמים, ופשעים נוספים. זינזאנה! 

בקיצור, בשביל עולם יפה יותר, תחסמו לאחים הקטנים שלכם ערוצים בטלויזיה ותצילו את המוח שלהם כל עוד זה אפשרי, ובכל אופן, אל תפתחו לגביהם ציפיות גבוהות מדי אחרי שהם צפו בתוכניות האלה…


אתם חושבים שזה נכון?.