אפשר להשתמש בקוקה-קולה כתכשיר ניקוי לשירותים


"קשה לחשוב על עוד מוצר צריכה המוני שכל-כך הרבה מיתוסים, אגדות אורבניות ושמועות נקשרו בשמו, כמו משקה הקוקה-קולה. ב-122 השנים שבהם המשקה הקל הזה מלווה אותנו, אמרו עליו שהוא מזיק לשיניים, לכליות ולקיבה. אמרו עליו שהוא מכיל קוקאין. אמרו עליו שניתן להשתמש בו כחומר הדברה, ושהוא גורם לאלצהיימר. ואומרים שהוא גם טעים מאוד.אחת הטענות המסקרנות ביותר היא שאם נשפוך בקבוק קולה לתוך האסלה, ניתן לנוזל השחור לבעבע לעצמו בשקט במשך שעה ואז נוריד את המים, נקבל שירותים לבנים ונקיים. בחברת קוקה-קולה לא דוחים את השמועות הללו – ואפילו להפך. לקולה רמת חומציות שנעה סביב pH של 3.7, מידת חומציות מקבילה לזו של חומץ טבעי או מיץ תפוזים חזק. החומץ משמש מזה מאות שנים כחומר ניקוי לבית – מסבירים בחברת קוקה-קולה – ועדיין עושים בו שימוש גם בבישול, ללא שום תופעות לוואי. לחומציות של הקולה אין בהכרח השפעה מזיקה על הגוף: החומצות בקיבה האנושית, למשל, חזקות פי כמה וכמה. אם מקפידים על צחצוח שיניים ולא מפריזים בשתייה, אין סכנה בריאותית. אותה רמת חומציות כמו בקולה – דרך אגב – קיימת גם במי-סודה רגילים; כך שאם כבר לנקות, עדיף להשתמש בסודה ולא בקולה, כדי להימנע משכבת הסוכר הדביקה – וזה גם יותר זול."
--

ועכשיו לדעתי:
אני ידוע בתור אחד שמאד אוהב קולה.
אבל לא קולה רגילה, התנזרתי ממנה כשהתחלתי דיאטה בעבר.
עברתי לקולה זירו שזה כביכול ללא סוכר.
מה שבטוח, בריא? זה לא.
יש ממתיקים, יש חומצות למיניהם,
ובנינו? אני די בטוח ש... לא הכל אנחנו יודעים, ולא הכל באמת רשום שם.
קולה למשל אני מוסיף לבישול.
אני מכין לי מוקפץ סיני/תאילנדי, ומוסיף לי חצי/כוס קולה זירו. מוסיף מתיקות מעודנת ללא קלוריות- טיפ ממני 
אם זה מנקה אסלות? אני אנסה מתישהו..