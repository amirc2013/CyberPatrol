מקור: http://fiveasecond.blogspot.co.il/20...blog-post.html

במהלך ההיסטוריה האנושית התקיימו במקביל עשרות אלפי, אם לא מיליוני, דתות שונות ומגוונות. ככל שהתקדמה ההיסטוריה ניכרה המגמה לפיה הדתות הולכות ומתרבות, נהיות יותר ויותר מגוונות ושונות זו מזאת. אותה מגמה החלה להשתנות, במונחים היסטוריים, רק בתקופת הזמן האחרונה, בתקופת התפתחותה של דת מסוג חדש ושונה. אך ראשית, לפני העיסוק באותה דת מוזרה יש צורך בהגדרת המילה דת. דת היא אוסף אמונות, מנהגים וסמלים שעוברים בצורה של תרבות, ויש להם קשר למימד הרוחני, הלא חילוני, של אותה תרבות. 

אותה דת, בכל מהלך התפתחותה ועל כל גווניה, מאופיינת במספר מה של הנחות משותפות. אחת מהן היא ההנחה שבני אדם עליונים על שאר היצורים החיים. הנחה שנייה של אותה דת היא שבני אדם הם רעים מיסודם, אם הם יהו ללא השליטה של אותה דת - רע ומר גורלם. 




בדמותה של הנצרות, אחת ההתפתחויות של אותה דת, ההנחה הראשונה מנוסחת כך פחות או יותר: בני-אדם נוצרו על ידי האלוהים כשליטים של כדור-הארץ, הם נוצרו כמיוחדים, היחידים עם נשמה בת-אלמוות; ניתן להם מנדט מהאלוהים, השליט הגדול של הבריאה, להיות השליטים על שאר בעלי החיים ועל הכוכב. 

ההנחה השנייה בדמותה של הנצרות מנוסחת באורח דומה ל: כל בני האדם נושאים בקרבם את החטא הקדמון שבוצע בידי אדם וחווה. אם הם לא יקשיבו לכנסייה, וזו האחרונה תצילם, הם יגיעו לגיהנום ויסבלו לנצחי נצחים. 




ראוי לציין שהרעיון הטוען כי האידיאולוגיה הנוצרית התפתחה והשתנתה לדת הנפוצה היום שהחליפה אותה, לא רק שנכון מבחינת האידיאולוגיה המסוות של אותן דתות, אלא גם נכון היסטורית. לקראת תחילת העת החדשה והפיכתה ההדרגתית של הדת העתיקה (הנצרות) לדת הנפוצה היום, היה איזה מיזוג בין אנשי הנצרות לאנשי הדת החדשה; אנשים שכאלו היו (בין רבים אחרים): נידהאם, ג'ורג' למטיר, סטיבן היילס, ג'ון הלינס, יוהן מנדל וכמובן אייזיק ניוטון. 




הדת שהתפתחה מהנצרות, כמו הנצרות עצמה, שבאופן מפתיעה הצליחה להמשיך להתקיים עוד לאחר התפתחות הדת החדשה, גם היא מחזיקה באותן שתי הנחות. בקרב אותה דת ההנחות הללו יכולות להיות מנוסחות כך:
הראשונה, בני-אדם הם שיאה של האבולוציה, הם החכמים ביותר מבין בעלי החיים עם הרגשות המפותחים ביותר והאמפתיה המפותחת ביותר, ולכן יש להם מעין אישור ביולוגי לשלוט בשאר בעלי החיים המפותחים פחות, קל וחומר בכוכב עצמו.

השניה, האבולוציה הפכה את כול היצורים החיים, ובכללם בני האדם לפראים, אלימים, אגרסיבים ומסוכנים. הדרך היחידה של בני האדם להתרחק מאותו כאוס ותוהו-ובוהו פרמיטיבי שמצוי מכל עבר בפרא היא להסתמך על הממסד הדתי (עליו אדון בהמשך), לפתח טכנולוגיה ולסמוך על השליטים. 




בעת בה הנצרות הייתה הדת הנפוצה בקרב החברה, היה קשר הדוק בין מוסד הדת, הכמורה, הבישופות והאפיפיורות, לבין האצולה. ראשית, האצולה השתמשה במוסד הדתי כדי להצדיק את שליטה, באומרה כי קבלה מנדט אלוהי מנציגיו של האלוהים על הארץ; שנית, היו חילופי אנשים רבים בין מוסד הכמורה לאצולה, בדמות של נסיכים כוהנים, צבאות מטעם האפיפיור ועוד דרכים רבות אחרות. 

בתקופה הנוכחית, בה המדינה, הכסף והמדע הם הדת הנפוצה בחברה, יש קשר הדוק בין מוסדות הדת (האקדמיה, הבורסה וכו') למוסד השלטון, שאומנם כבר אינו מוסד אצולה כמו שהיה בעבר, אך כמובן שעדיין שומר על כל אותם מאפיינים דתיים ואופרטיבים. דוקטוריםן ופרופסורי םרבים ברחבי העולם עובדים בממשלות בתור שרים, נשיאים וראשי ממשלות, ראשי ממשלות רבים וגנרלים של צבאות מנצחים מקבלים מאקדמיות "תארים של כבוד". ראוי כמובן גם לציין שהאקדמיה המודרנית התפתחה ממוסד האצולה שקדם לה, האצולה האירופאית-פיאודלית, בין אם בטקסים ובאמונות שלה, ובין אם באנשים עצנמם. את האקדמיות של תחילת הרנסנס הקימו אנשים האצולה של ימי הביניים (אולי אפילו כי הבינו שמעמדם בתהליכי קריסה).



אחת מההנחות שנפפוצות בקרב הדת של המדע, הכסף והמדינה היא ההנחה שהם אינן דתות כלל וכלל. למעשה אותם דברים נחשבים לעיתים קרובות כהפך הגמור מדת, כפיתרון והמרפא לחולי של אמונה בדתות. כמובן שאין שום מאבק בין דת לכסף, מדע ומדינה. שלוש המוסדות הראשונים, הם למעשה אותו המוסד הראשון. לואל התפתחה הנצרות, לא היו גם מתפתחות המדינות המודרניות, המדע ואף לא שיטת הכלכלה הנוכחית. 
אנשי הדת המודרנית הסוגדת לכסף, למדינה ולמדע אף מתנהגים בדיוק באותה הצורה בה התנהגו אנשי הדת הקודמת, הנצרות. כאשר הם אינם מרוצים מדבר מה בחייהם, אין הם נוקטים בגישה האקטיבית ומנסים לשנות את הדבר בעצמם, אלא מתפללים לאל הגדול והיחיד שהדת מרשה להתפלל אליו ומקווים כי יהיה בכוחו וברצונו לפתור את בעיותיהם.אקטיביסטים בתקופה בה הייתה נפוצה הנצרות נהגו להתפלל ליהוה ולישו, ההתגלמויות של האל הגדול היחיד שהשליטים,ה כנסייה הרשו להתפלל אליו. אומנם אופן התפילה שלהם היה מעט שונה מאופן התפילה הנוכחי של המאמינים בדת המודרנית, אבל למעשה המשמעות הייהת זהה. האדם וויתר למעשה על הכוח האידיוידואלי שלו לשנות את המציאות בתמורה ליכולת לשקר לעצמו שיש ישות אחרת שדואגת לו, וכמובן שכך עדיף מאחר והיא עוצמית פי אלפי מונים. 
אנשי הדת המודרנית של המדע-כסף-מדינה, ההתגלמות המודנית לשילוש הקדוש למעשה (אשאיר את הדיון במי מהם הוא האב, מי הבן ומי רוח הקודש לכם), גם הם מוותרים על הכוח האינדיוידואלי שלהם לשנות את המציאות בתמורה ליכולת לשקר לעצמם שישנה ישות גדולה יורת החזקה מהם פי אלפי ומיליוני מונים שתדאג להם. במידה ויש דבר מסויים שפוגע בהם, כמו מפעל מזהם, הם לא ילכו למפעל ויהרסו אותו בכוחות עצמם, אלא יעשו בכיכרות עריהם ויתפללו ביחד בקול גדול למדינה להצילם מידי אותו מפעל מזהם. במידה והדבר לא פועל, האנשים ינסו להחליף את הייצוג של המדינה באנשי דת חדשים, כמו שעשו לעיתים קרובות גם המאמינים של הנצרות כאשר לא מצאו חן בעיניהם התוצאות של הכמרים והבישופים. האנשים במקרה כזה יתאספו בחדרים סגורים, ירשמו על ניירות את השמותשל האנשים שיבחרו לייצג את המדינה וישימו את אותם ניירות בקופסאות סגורות; לאחר מכן נציגים של של המדינה (אותם כמובן בחרו האנשים הקודמים שייצגו את המדינה) סופרים את הפתקים ומדווחנים לציבור מה התוצאה. האנשים הרגילים כמובן שלעולם לא יכולים לדעת את תהליכי הבחירה האמיתיים של נבחרי הדת שלהם, וגם כאן האנשים לעולם אינם מורשים לספור בעצמם את התוצאות או לראות את הספירה קורת. 
אנשי הדת בתקופתנו מגנים חריפות את האנשים שמנסים לשנות את המציאות בכומחם האישי, בדיוק באותה צורה בה עשו כך בעת תקופתה של הנצרות; כשפים, מאגיה ושיטות דתיות שאינן תפילה היו אסורות; כך גם היום בתקופת שלטון המדע-כסף-מדינה.