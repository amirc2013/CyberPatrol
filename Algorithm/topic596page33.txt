וזה לך האות 
תגלית מעניינת ביותר מצויה באבני ההר הידוע במסורת היהודית הר סיני - הנקרא בפי הבדואים ``ג`בל מוסא`` – הר משה. 


הרב נפתלי י.טייך התמסר בשנים האחרונות לחקור ולברר את התופעה המופלאה. והוא נאות לגולל מעט מתגליותיו בפני קוראי ''עת לחשוב'', ואשר יצאו בקרוב לאור בספרו המונומטלי ''וזה לך האור'' אשר ישלים וירחיב את ספרו שיצא מכבר. 

הרב טייך כיצד הגעת בכלל לנושא? מהיכן שמעת עליו לראשונה?
הרב טייך: היה זה לפני מספר שנים ישבתי בביתי בחג השבועות ולמדתי, חיפשתי דבר תורה יפה ומרתק לומר לילדי ליד שולחן החג. היה בידי ספרו של הרב יעקב עמדין ''מגדל עוז'' המשלים את ספרו המפורסם ''סדור בית יעקב'' ובו מצאתי לראשונה את הנושא. ''... דע כי הר סיני העידו עליו כי האבנים הנמצאים בו יצוייר עליהם הסנה. ולכן נקרא ההר ההוא סיני על שם הסנה. כמו שנגלה ה' למשה מתוך הסנה... ואחד מנכבדי ברצלונה מבני חסדאי הביא עמו מן האבנים ההם. וראיתי בו הסנה מצויר בתכלית הציור. והציור ציור אלוקי. ושברתי האבן לחצאים. ונגלה הסנה בכל חלק וחלק וחלקתי אותו חלק לחצאים. ונמצא הסנה מצויר בשטח כל חלק בפנימיותו. וכן פעמים רבות. עד שהיו החלקים כדמות בוטנים – עדיין הסנה בהם. ונפלאתי על זה ע''כ וכמו כן האפודי ז''ל וראיתי אחד מאבני ההר הזה שהיה מצוייר בו הסנה בתכלית ציור אלוקי. בגוון מתחלף לגוון האבן. וחלקתי האבן ההיא לחלקים רבים. ונראה כל אחד ואחד צורת הסנה. 

 הייתי מאוד מופתע כי הבנתי שיש כאן משהו מאוד מיוחד. התחלתי לבדוק הלאה ולחפש, ואכן הגעתי בע''ה לספרים נוספים שמזכירים גם הם את התופעה. כגון בספר ''ערבי נחל'' להרב שלמה אייבשיץ זצ''ל (שחי לפני 250 שנה) על פרשת שמות. ''ונודע שצורת סנה נראה בכל אבני ההר ההוא הר סיני והועד עליו דבר פלא שאבן מהר סיני יש בו צורת סנה ואם ישבר האבן לשנים יש בכל אחד צורת סנה קטן מבראשונה. ואם ישבר לרבבה יש בכל חלק צורת סנה קטן מאוד כפי גודל חלק האבן אבל סנה שלם נמצא בו הרי נגלה, כי אילן הסנה יש בו שייכות להר סיני''. וכן בספר ''מגלה עמוקות'' פרשת שמות (חובר לפני כ- 500 שנה).
 ובעיקר בספר ''מורה נבוכים לרמב''ם'' ( כ- 800 שנה). 

''הנרבוני'' ממפרשי ''מורה נבוכים'' לפני כשבע מאות שנה. ''דע כי הר סיני העידו עליו שהאבנים הנמצאים בו יצוייר עליהם הסנה ולכן נקרא ההר ההוא סיני על שם הסנה כמו שנגלה השם למשה מתוך הסנה ואחד מנכבדי ברצלונה מבני חסדאי הביא עמו מהאבנים ההם והראה לי אחד מתלמיד בני משפחתו וראיתי בו הסנה מצוייר בתכלית הציור ציור אלוקי בגוון מתחלף לגוון האבן ושברתי האבן לחצאין ונמצא הסנה מצוייר בשטח כל חלק וכן חלקתי כל חלק בפנימיותו וכן פעמים רבות עד תום החלקים כדמות הבוטנים ועדיין הסנה בהם ונפלאתי מזה ושמחתי עליו כי הוא דרך להבין כוונת הרב ז''ל''. לאחר מכן החלטתי שעלי לנסוע אישית למקום עצמו ל''ג'בל מוסה'' ושם ראיתי במו עיני את הדבר המדהים הזה, על גב סלעים גדולים בסביבות ההר אתה מגלה צורות סנה המעטרות את הסלעים בכל צד, וחודרות אל רקמת הסלע. לקחתי עמי דגימות של אבנים, שברתי אותן לכל מיני זוויות והתופעה המופלאה חזרה על עצמה.

 מה היתה התגובה שלך לגילוי המדהים? הרב טייך: התחלתי לחשוב, מהי המשמעות של הדבר? מהו המסר המונח כאן באבן שלפני ומה בעצם היא אומרת לי? האם יש אבנים כאלו במקומות אחרים בעולם, או שזה מופיע רק כאן? הרב טייך: יש בעולם במקומות מצומצמים, בהודו, צפון אפריקה, דרום אמריקה, אוסטרליה ועוד מקומות דברים דומים. אך יש כאן הבדל מהותי, בעוד בכל אותן מקומות מופיעות הצורות על החלק החיצוני – מעטפת האבן, וכאשר שוברים אותה אין ברבדים הפנימיים את הצורה. כאן בכל שבירה וחלוקה של האבן מקבלים צורת סנה שלימה אמנם קטנה יותר בגלל היחס אך צורת סנה שלימה!! הדבר הבולט הוא גם בסוג האבן בעוד שאר האבנים הנן אבני גיר, או אגט, ציפחה או אוסיד, אבני ''ג'בל מוסה'' הינן גרניט קשה מאוד. (אגב נסיונות שנעשו כדי לחתוך מתוך סלעים אבנים לשולחנות וכו' נכשלו בגלל קושי האבן).

 ממה עשויה הצורה הזאת? לפי דברי החוקרים מדובר בחומצת מנגן שהתייבשה אך הווצרות צורות סנה בצפיפות כזו של האבן ובכל חלק ממנה מותיר כיום את החוקרים ללא תשובה כיצד נוצרו הצורות המדויקות באבנים! 
פרסומת 





האם בדקת עם גאולוגים את הדבר? או היבטים נוספים? בהחלט. במכון הגיאולוגי בירושלים בדקו את האבן טחנו דגימות מתוך הסלעים כדי לראות האם יש את התופעה גם בחלקים זעירים ממנה, והתוצאות היו מדהימות פי כמה. 
התברר שגם ב- 2000 מיקרון (כל מיקרון הוא אלפית גרם!!) קיימות צורות אלו, (כמובן בהגדלה מיקרוסקופית מתאימה), צורות שלמות של סנה בגרגרים כ''כ זעירים! וכאמור זה יחודי להר סיני, שתמיד תשאר הצורה של הסנה שלמה. 

מהי באמת המסקנה שלך מתוך כל זה? תראה, אני לא רוצה להישמע כאחד שהציץ בתוכניות של הבורא, אבל היתה לי מחשבה מקורית. בטבע כל דבר מוגבל, ויש לו תחום, לדוגמא כאשר תקח חפץ ותשבור אותו לשנים יש לך חצי מהקודם, בכל חצי אין את השלם הקודם, מזלג נשבר לשנים יש לך קת ושיניים. שוב שברת אותו יש לך קת קטנה ו- 2 מתוך 4 השיניים שהיו וכו'. 

כאן הרי יש כל הזמן סנה שלם! אתה מבין, זה משהו כמו העם היהודי, בכל הדורות סבלנו גרושים, גלויות, פוגרומים, תמיד גם במספר קטן נשארנו אותם יהודים שלמים! משפחות הושמדו, קהילות חרבו,] אך הנותרים נשארו עכם אותה השלמות בקיום המצוות כקודם, ''עם הנצח''. וכך ראיתי מפרשים את הפסוק ''... ורצון שוכני סנה'' (דברים ל''ג) שכינה נקראת הקביעות וההתמדה, (ולכן המונח ''השכינה'' כי היא קבועה בבית המקדש ובבית היהודי) גם בנמיכות ושפלות כשיח הסנה. הרי לכך נתגלה למשה בסנה ולא באילן גדול כדי להראות את חיבתו להם במצב של סבל וצרות, ''עמו אנוכי בצרה'' (תהילים), כלומר התמדת אהבת הבורא לעמו היא בכל מצב ובכל קושי וסבל (בהקטנה) תמיד יהא עמם, תמיד ישארו הם עמו. * כאמור זוהי מחשבה פרטית ובלתי מחייבת, יש כאן דבר מאוד מיוחד ואשמח אם מי מהקוראים יוכל להוסיף לי ידיעות בנושא. 


" הייתי מאוד מופתע כי הבנתי שיש כאן משהו מאוד מיוחד. התחלתי לבדוק הלאה ולחפש, ואכן הגעתי בע``ה לספרים נוספים שמזכירים גם הם את התופעה. כגון בספר ``ערבי נחל`` להרב שלמה אייבשיץ זצ``ל (שחי לפני 250 שנה) על פרשת שמות. ``ונודע שצורת סנה נראה בכל אבני ההר ההוא הר סיני והועד עליו דבר פלא שאבן מהר סיני יש בו צורת סנה ואם ישבר האבן לשנים יש בכל אחד צורת סנה קטן מבראשונה. "







 
(מקור)