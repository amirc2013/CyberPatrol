אנחנו מפוצצים מדי יום בלוגואים, מותגים ופרסומות ויש לא מעט אנשים שבטוחים שחלקם מעבירים אותנו שטיפת מוח צרכנית.
בואו ונגלה סוד אפל!

ש אנשים שרואים את השטן בכל מקום, לחלקם קוראים סכיזופרנים, חלקם הופכים למנהיגים פוליטיים. יש המאמינים כי חברות ותאגידים סוגדים לשטן, ומכרו לו את נשמתם כדי לעשות את הונם הרב. תשמעו, זה נשמע די הגיוני - איך תסבירו שקפה כל כך נוראי כמו "סטארבקס" הפך להיות רשת משגשגת כל כך? בישראל זה לא הצליח, כנראה כי אנחנו צדיקים. את הקונספירציה של השבוע נקדיש לאותם לוגואים שמציפים אותנו מכל פינה, ומסתתרים בהם, לכאורה, מסרים תת הכרתיים שטניים שנועדו לשלוט במוחנו ולהעביר אותנו שטיפת מוח שטנית. בחיי היום יום אנחנו עוברים שטיפות מוח מכל אמצעי המדיה השונים, אבל כשזה מגיע לשטן אנחנו אומרים - עד כאן. שאר משרדי הפרסום, השלטון, הטלוויזיה - שלטו בנו בכיף. השטן - סורה חושך, הגיע הזמן לחשוף את השטן שבפרטים הקטנים, ובלוגואים שמפציצים אותנו מכל שלטי הניאון.

VODAFONE 
תקשורת סלולרית - איזה דבר נפלא שהמדע העניק לנו, או כפי שחשדנו - השטן. רק תראו איך הפכנו לזומבים חסרי מחשבה והבעה כשהראש שלנו טחוב עמוק בתוך מכשיר הטלפון. וודאפון היא חברת התקשורת השנייה בגודלה בעולם, שבסיסה נמצא בלונדון, והיא פועלת ביותר מ-30 מדינות, ובעוד כ-40 מדינות בשת"פים. הלוגו של וודאפון שעוצב ב-1997 על ידי משרד הפרסום העולמי Saatchi & Saatchi, מסתיר בתוכו את המספר 666, שהוא כידוע "מספרה של החיה" ו-"מספרה של הבהמה" מתוך חזון יוחנן. אותה חיה לפי רוב הפרשנויות היא השטן בכבודו ובעצמו. ואם זה לא מספיק, הם צבעו את הלוגו באדום וגם עיצבו את הספרה 6 באופן זהה לסמל טיפת הדם של ארגון הקלו קלוקס קלאן המבהיל. תחשבי על זה פעם הבאה שאת עונה "הלו", אדל.

אלפא רומאו
מישהו שם לב שעל סמל יצרנית המכוניות האיטלקית מצויר נחש שאוכל ילד?! לא קול, אפלא רומאו, ממש לא קול.

גוגל כרום
האינטרנט הוא השטן, את זה כולם מזהים כבר. גוגל רוצים להשתלט על העולם, עוד עובדה די מבוססת. דפדפן האינטרנט של גוגל מספק גלישה מהירה, ונוחה אל תוך מעמקי האפלה המסויטים של הרשת. תודה רבה באמת, באקספלורר כבר היינו מתייאשים לפני שהיינו מגיעים לאתרים הנוראיים באמת, עכשיו עם כרום אנחנו מרחק שתי לחיצות מהירות מנפילה אל תוך מערבולת שטנית של סרטוני חתולים. האייקון של כרום הוא שילוב של 3 פעמים הספרה 6 המתלכדות סביב נקודה אחת. שוב פעם 666, שלום לך השטן, ותודה שעזרת לנו לאבחן את עצמנו בכל מחלה אפשרית בעולם כשחיפשנו "מה נקודת החן החדשה שצמחה לנו על הקרסול אומרת"?


קוקה קולה ופפסי
נשאר במשקאות: במסעות הצלב של "הבונים החופשיים" (מסדר סודי שמאז ומתמיד היה מקושר לעבודת השטן) הם פעלו להביא את הנצרות אל ארצות האיסלאם. משהו מהמסר האנטי-איסלמי הזה התגלגל ללוגו המבעבע של "קוקה קולה". בכתב מראה של הלוגו נחשף מסר מטריד בערבית המתרגם ל"לא למוחמד, לא למכה". שאלנו דובר ערבית והוא הודה שזה דומה. קצת. עם הרבה דמיון. טוב בכל זאת, קונספירציה. 

ניקולודיאון


מקור