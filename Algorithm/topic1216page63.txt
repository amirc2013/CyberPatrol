אני רוצה להודות למשתמש mone שהוא נתן לי מידע על הקונספירציה

תתכוננו כי זה סיפור קצר.

מי היה קספר האוזר, הנער המוזר שהופיע יום אחד בציבור, ונרצח כמה שנים אחרי כן מסיבה בלתי ברורה? עד ימינו מנסים רבים להבין מאין בא, מה היו נסיבות חייו, ומה ניסה רוצחו להסתיר. האם היה צאצא למשפחת נסיכים כשנחטף? התעלומה עדיין לא נפתרה.
ה-26 במאי 1828 גרמניה. מעט לאחר השעה ארבע אחר הצהריים, גיאורג ויקמן, סנדלר מקומי, הבחין בנער מוזר המשוטט ברחוב ומתהלך כשיכור. הנער לבוש בגדי איכרים. גובהו היה מטר וחצי. ויקמן התקרב אל הנער וראה כי בידו מעטפה ועליה רשומים שמו ודרגתו של קצין צבא. כל ניסיונותיו של ויקמן לדובב את הנער לא עבדו. הנער לא דיבר ויקמן סבר שמדובר בנער שלוקה בשכלו, אך הוא התעניין בו ובמעטפה חשד כלשהו, והוא פנה ביחד עם הנער אל אחת מעמדות הפיקוד בעיר, כדי לשאול איפה הקצין מתגורר.
מן המחנה הצבאי הם המשיכו לביתו של סרן הפרשים, הוא לא נמצא שם. הוצע להם להמתין לו אם הדבר אשר הביאם הינו בעל חשיבות רבה. בינתיים הוגשו לשניהם נקניקיות ובירה. הנער לא נגע במזון ובמשקה. אחד העובדים בביתו של הקצין שאל אותו מה הביאו אל נירנברג. התשובה לה זכה מפי הנער היתה: "אני רוצה להיות פרש כמו אבי". מלבד משפט זה שחזר עליו שוב ושוב כשנשאל, לא הצליח הנער לומר אף מילה אחרת.
כשנפתחה המעטפה נמצא מכתב ובו נאמר: סרן וסינג הנכבד!
"אני שולח לך את הנער אשר רוצה לשרת בצבא את מלכו. הוא נמסר לטיפולי ב-7 באוקטובר 1812. אני פועל פשוט ויש לי עשרה ילדים משלי. אני בקושי מפרנס את בני ביתי ולכן לא אוכל עוד להחזיק בו. הנער לא עזב את ביתי מאז הובא לשם. הוא אינו יכול להסתדר ללא עזרת מבוגרים, ואם תזנח אותו, אתה גוזר עליו דין מיתה."
בתחנת המשטרה אליה לקחו אותו, השיב הנער לכל השאלות במילים: לא יודע. אחד השוטרים הציע לתת לו נייר ועט. הנער הבין מה מצופה ממנו וכתב באותיות גדולות וילדותיות: קספר האוזר (Kaspar Hauser). זה היה שמו. כשנבדק באופן יסודי הובעה ההערכה שנתקע אי שם בשנות ילדותו ולא התבגר עוד. כפות רגליו העידו כי מעולם לא נעל נעליים. הן היו רכות ולא מחוספסות כדרך שאר הבריות, והן העידו כי לא דרך עליהן בימי חייו. מתחנת המשטרה נלקח הנער למשכנו של הסוהר היל ושם התיידדו עימו ילדיו. כשרחצה אותו אשת הסוהר, הוא לא גילה כל מבוכה. היה ברור למדי שאינו מבחין בין הזוויגים של זכר ונקבה. הוא העדיף להישאר לבד ובשקט בחדר שהוקצה לו. כשניסה ללכת, היה מדדה ונכשל כמו ילד קטן העושה את צעדיו הראשונים.
הסוהר שהשגיח עליו שיער בתחילה כי הילד מרמה אותו, אך אט אט גברה אצלו ההערכה שהתנהגותו אמיתית ואפופת סוד. האוזר נתגלה כנער בריא.בלבד זאת לא יכלו פניו להביע דבר. הוא גם לא ממש ידע מה אפשר לעשות באצבעותיו. כשמתח את ידיו לצדדים היה מופתע כל פעם מחדש בשל הצלחתו. קספר למד לומר עוד כמה משפטים קטנים. הוא מסוגל היה לאכול רק לחם ולשתות מים בלבד. כל דבר אחר שהיה מכניס לפיו, לא היה מחזיק זמן רב בבטנו.
תודות ל ג.פ. דאומר, ששקד על חינוכו, יכול היה קספר לשפוך מעט על אור על עברו הנעלם. בטרם הגיע לנירנברג הוא ראה רק אדם אחד כל חייו. את ימיו ולילותיו העביר בתוך תא שאורכו כשני מטרים, רוחבו כמטר אחד וגובהו כחצי מטר. את שנתו היה עושה על מיטת קש. בכל בוקר היה מוצא לחם ומים ליד מיטתו. לפעמים המים היו מרירים, וכששתה מהם היה נרדם אחר זמן מה. כשהתעורר מתרדמתו, היה מסוגל להבחין שקיצצו את ציפורניו והחליפו את בגדיו לנקיים. מעולם לא היה אור בתא שלו. את כל חייו עבר בחשיכה. באחד הימים הוציאו אותו החוצה מן התא. מעוצמת האור על עיניו החלשות התעלף מיד. אז לימדוהו לכתוב את שמו. הוא אינו יודע מי גידל ופרנס אותו, ומי הביאו לנירנברג ושיחררו אותו שם.
המקרה המוזר נודע במהרה בגרמניה, ואף מחוצה לה, כמקרה שממנו ניתן ללמוד על התפתחות האישיות באדם שגדל בלי מגע עם החברה האנושית. אנשים רבים ומשונים ביקשו לבקרו. בשל דמיונו העצום לבני משפחת בדן, שייכוהו כולם למשפחת אצילים זו; במיוחד לאור העובדה שבשנה בה קספר נולד, מתו שני צאצאים למשפחה זו. בנוסף לכך הופיעו בחלומותיו מראות של בן עשירים, כמו היו זיכרונות ילדות שהתעוררו בתוך שנתו. התעלומה אך הסתבכה כשב-17 באוקטובר 1829, נמצא קספר ברחוב כשהוא פצוע. לפי דבריו נדקר על ידי אדם אלמוני שניסה לפגוע בו במתכוון.
למרות החקירה הנמרצת לא הוברר מי ביקש את מותו של הנער. המסקנה היתה כי קספר הוא אדם שבחייו או במותו קשורים אינטרסים גדולים. משגברה התעניינות הציבור בו, אומץ קספר בשנת 1831 על ידי לורד אנגלי, שהביאו לבית המורה י.ג. מיאר בעיר אנסבאך. קספר למד לקרוא ולכתוב והועסק בעבודות כתיבה קלות, אך בהתפתחותו הרוחנית נשתמרה זרות לעולם ותמימות ילדותית. הלורד סטנהופ המשיך לדאוג לכל מחסורו, אך כעבור שנתיים שוב נמצא פצוע בפצע דקירה עמוק. לפי דבריו, ברנש אחד פנה אליו וסיפר לו שאם יתלווה אליו, יתברר לו סוד משפחתו. קספר הלך עימו והזר, משנזדמן לו, דקר את הנער. שלושה ימים לאחר מכן, ב-17 בדצמבר 1833, נפטר קספר מפצעיו.
על שלט גדל בצורת לב שהודבק על הצלב נרשם באותיות לבנות: פה נטמן קספר האוזר חידה בתקופתו לידתו עלומה עלום מותו
זמן קצר אחרי מותו נפוצה השמועה, שקספר האוזר היה בנו בכורו ויורשו החוקי של קארל, הדוכס הגדול של בדן, ורעייתו סטפני בוארנה, בתה של ז'וזפין אשת נפוליון, אשר משלה במנהיים. לפי התעודות הרשמיות מת הנסיך הקטן בינקותו, אולם השמועה טענה שאשתו השנייה של הדוכס, חטפה את התינוק והסתירה אותו, כדי להבטיח את הירושה למשפחתה אחרי מותו של קארל. את תינוקה של סטפני החליפה בתינוק מת. העניין אמנם לא הוברר עד עצם היום הזה, אולם המשפטן א.ר. פון פוירבך הצהיר שהנער אכן היה צאצא של משפחת בדן. בשנת 1833 הוא הורעל ומת. לפי גישתו, לא שנאה ורגשי נקם הביאו לכליאתו של קספר בצינוק. הוא סולק כדי להבטיח לאדם אחר את הזכויות שהגיעו לו בלבד. חייב היה להיעלם כדי שיירשו אותו אחרים ויבטיחו לעצמם את ירושתו. אחרים, לעומת זאת, טענו שעצם קיומו של קספר בחיים נועד להפעלת לחץ על מישהו, אולי מקרה של סחיטה, אחרת היו הורגים את היורש בינקותו.
פרשת קספר האוזר שהסעירה בשעתה את אירופה כולה, הוסיפה לרגש את הדורות הבאים ונידונה בחיבורים רבים, הן בספרות הפסיכולוגית-פדגוגית המדעית והן בספרות היפה, בשירה, ברומאנים ובמחזות. למרות היותו אסופי מפורסם ביותר, הרי שהופעתו בנירנברג, פרשת חייו, נסיבות לידתו ומותו המסתורי, כל אלה עדיין אפופים סודיות שלא מצאה את בירורה עד היום, על אף החקירות המסועפות שהוקדשו להם.

מקור: http://he.wikipedia.org/wiki/%D7%A7%...95%D7%96%D7%A8