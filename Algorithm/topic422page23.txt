מסרים תת הכרתיים - וולט דיסני





אולפני וולט דיסני (walt disney) הם אימפריה המגלגלת מיליארדי דולרים. חטיבת הסרטים המצויירים שלה היא כיום היצרן מספר אחד בעולם בקטגורית סרטי ילדים ומשפחה לקולנוע ולבית.


במבט חטוף אלו אכן סרטים מהנים ומבדרים הנמנעים מלהציג אלימות בוטה, מין ושפה שאינה הולמת את הקהל העיקרי שלהם - ילדים. אבל במבט מעמיק יותר ניתן למצוא מסרים חבויים פאשיסטיים ותת-הכרתיים שמוזרקים לצופים ובעיקר לילדים שצופים בקלטות שוב ושוב במכשיר הוידאו הביתי.


המסרים החבויים של דיסני כוללים מוטיבים רבים של האידיאולוגיה הפאשיסטית וסטריאוטיפיזציה שלילית, בעיקר על רקע גזעי ומיני, של דמויות "הרעים" בסרטים.


מאט רות' (matt roth) במאמרו - "a short history of disney-fascism" טוען כי בסרט מלך האריות (the lion king), הצד האפל של דיסני נחשף על-ידי חשיפת אימה החמורה יותר ממוות לילדים: מות הורה, איבוד האהבה, גלות ממשפחה וחברים ונשיאת האשמה במעשה לא מכוון שהוביל לאסון (15). העלילה של מלך האריות אמנם מתרחשת בסוואנה אפריקאית דמיונית אך בקלות ניתן להעתיק אותה לחצר בית הספר, החזקים והיפים שולטים וחסרי הכוח שורדים ככפופים לחזקים (15).


קצת על האידיאולוגיה הפשיסטית, בספר "דמוקרטיות ודיקטטורות במאה ה-20" בעריכת בנימין נויברגר מובאים מספר קווים מרכזיים באידאולוגיה הפאשיסטית. הבולט שבהם הוא התמיכה העיוורת במנהיג, "הפוליטיקה הפאשיסטית [...] והקנתה השפעה עצומה לאיש אחד – המנהיג". האידיאולוגיה הפאשיסטית דוגלת בשלטון של עילית על ההמון באופן גלוי ומוצהר, "הפאשיסטים טענו שהדיבורים על שוויון, על ריבונות העם, על שלטון הרוב ועל חירויות הפרט [...] מן השפה לחוץ בלבד. מסקנתם לא הייתה שיש לדאוג למימוש עקרונות הדמוקרטיה, אלא שיש לנטוש אותם ולהחליפם באי-שוויון מוצהר ובשלטון מיעוט" (61).


בהקשר לנאמר בפסקה הקודמת, בסיקוונס הפתיחה של מלך האריות כל חיות הג'ונגל באות לטקס הצגת הצאצא של המשפחה המלכותית, אריות, וכולם אף משתחווים לו, משתחווים למשפחה ולצאצא שמתקיימים מאכילתם, מקבלים בהכנעה את השלטון של הטורף שלהם. על-פי הסוציולוג האיטלקי וילפרדו פרטו (vilfredo pareto) המובאים בספרו של נויברגר, "טיבעי שתיווצר בכל חברה עילית של הטובים ביותר ('אריסטוקרטיה'), ואחת היא אם מדובר בציידים מוכשרים בחברה פרימיטיבית, או בבעלי הון בחברה מודרנית" (65) האריות הם הציידים המוכשרים, חברת העילית ושאר חיות הג'ונגל, ההמון.

להמשך קריאה תוכלו להכנס כאן