היי,
כמו שאתם מבינים מהכותרת של האשכול, אשכול זה מתעסק במוות של מרילין מונרו שרבים טענו שגם הוא בעצמו היה קונספירציה.
בבקשה לא להתחיל לתת הערות כמו ''זה מועתק'' ו-''לא השקעת'' וכאלה כי אני השקעתי! למרות זאת אני יודע שזה מועתק!
כל המיידע המופיע באשכול זה לקוח מוויקיפדיה מאתר הוידאו יוטיוב, ודומיו.
וזה מוזכר לאורך כל האשכול! קרדיט עצום לאתרים אלה!
----------------------------------------------------------------------------------------------------
מרלין מונרו 1962-1926



*וויקיפדיה*
ילדותה של מרילין מונרו.

מרלין מונרו נולדה תחת השם נורמה ג'ין בייקר בבית חולים בלוס אנג'לס. ב-23 בפברואר 1956, שינתה נורמה ג'ין את שמה למרלין מונרו באופן רשמי.
אמה, גלאדיס פרל מונרו, נולדה במכסיקו. היא נישאה לראשונה לג'ספר בקר במאי 1917, ונולדו להם שני ילדים: רוברט (שנולד ב- 1918) וברניס (שנולד ב-1919). לאחר שהם התגרשו, לקח בקר את הילדים ועבר לקנטקי. מונרו עברה לשם גם כן, כדי להתקרב לילדיה, ולאחר זמן מה שבה ללוס אנג'לס. כשחזרה ללוס אנג'לס נישאה מונרו למרטין אדוארד מורטנסון ב-11 באוקטובר 1924. הם התגרשו לאחר שישה חודשים.
כשראתה מונרו שאינה מסוגלת לשכנע את אמה לקחת את התינוקת, מסרה אותה לאימוץ. נורמה ג'ין חיה עם הוריה המאמצים, אלברט ואידה עד גיל 7. מונרו הייתה מבקרת את בתה כל שבת. יום אחד היא הודיעה לבתה שהיא קנתה בית, וכמה חודשים לאחר המעבר סבלה מונרו מהתמוטטות. לאחר שאושפזה, חברתה הטובה של האם, גרייס מק'קי (ומאוחר יותר גודארד), הפכה לאפוטרופוסית של נורמה ג'ין. לאחר שמק'קי נישאה ב-1953, נשלחה נורמה ג'ין לבית יתומים בלוס אנג'לס, ומאוחר יותר נשלחה למשפחת אומנה.
כאשר עברה משפחת גודארד לחוף המזרחי היא לא יכלה לקחת את נורמה ג'ין איתה. גרייס הציעה לאמו של ג'יימס דוהרטי, שבנה יישא את נורמה ג'ין לאישה. הזוג התחתן שבועיים לאחר יום הולדתה ה-16 של נורמה ג'ין, וכך היא לא הצטרכה לחזור לבית היתומים או למשפחה אומנת.
*וויקיפדיה*
----------------------------------------------------------------------------
*וויקיפדיה*
מותה של מרילין מונרו

מרילין מונרו מתה ב-5 באוגוסט 1962, בגיל 36, בביתה שבברנטווד, קליפורניה. מותה מיוחס למנת יתר של סמי הרגעה. כמו ברצח קנדי, גם סביב מותה של מרילין מונרו התפתחו תאוריות קונספירציה שונות. אלו החושבים שהיא נרצחה כתוצאה מקשריה עם משפחת קנדי, משוכנעים שהיא מתה כתוצאה מקשריה עם הנשיא, אך הם אינם מסוגלים להסביר מדוע לכל שאר חברותיו של הנשיא, למעט מרי פינצ'ט מייר, לא קרה שום פגע. עם זאת, לאחרונה נחשפו מסמכים של הבולשת הפדרלית בארצות הברית מהם עולה שה-FBI חשד שמונרו נוטה לקומוניזם, עקב קשרים שיצרה עם איל הון בדרום אמריקה בעל נטיות שמאלניות. חשד זה הפך אותה, כפילגשם של ג'ון ורוברט קנדי במקביל, לסיכון לאומי.
*וויקיפדיה*
-------------------------------------------------------------------------------------
אני לא יודע אם מותר להגיד את שם האתר פה אבל הייתי רוצה לתת קרדיט לאתר שהביא לי את הסיפור המדהים הזה
מותה של מרילין מונרו, ה-''קונספירציה'' 
מרילין מונרו נפטרה בשעת ערב מאוחרת ב-4 באוגוסט 1961. היא נמצאה עירומה תחת הסדין במיטתה ללא רוח חיים. קביעת חוקר מקרי המוות: נטילת עודף גלולות שינה. על השידה ליד מיטתה היו בקבוקי התרופות נמבוטל וכלורל הידרייט – שתיהן ניתנות במקרה של בעיות שינה. 

השאלה הגדולה שהתעוררה מייד היתה מדוע נטלה אותן במינון גדול מדי. אחרי הכל, הפסיכיאטר שלה, ד"ר ראלף גרינסון, היה אמור לדעת מה הוא עושה, בעיקר כשהוא נשכר לתפקידו כדי לגמול את הכוכבת מהן לאחר ששקעה עמוק יותר ויותר בדיכאון בחודשים שקדמו למקרה. העובדה שכל צמרת המימשל האמריקני כמעט ידעה על הרומן של מונרו עם הנשיא ג'ון קנדי ובהמשך לכך עם אחיו, התובע הראשי רוברט (בובי) קנדי, יצרה עד מהרה גל ספקולציות בנוגע לסיבת המוות. ארבע השערות מרכזיות הועלו כבר בימים הראשונים:

• התאבדות: האם מונרו התאבדה לאחר ששקעה בדיכאון חמור, נקלעה לקשיי הירדמות ולבעיות על סט הצילום של סרטה האחרון שגרמו לפיטוריה, ופרקה את יחסיה עם המחזאי נורמן מילר? "התאבדות אפשרית" היתה סיבת המוות הרשמית שנרשמה על ידי הפתולוג שבדק אותה לאחר מותה.

• שימוש בעודף כדורי שינה בטעות: המינון הקטלני של כדורי השינה שנטלה באותו ערב לא היה מודע. יתכן ששקעה בטשטוש חושים לאחר נטילת כמה כדורים ובהמשך לכך נטלה כמות נוספת, או שהיה מדובר בהצטברות כדורים בימים שקדמו לארוע ובקש שגרם לגופה להישבר כשנטלה כדורים נוספים באותו ערב.

• נטילת יותר מדי גלולות שינה ב"השראתו" של מישהו אחר: התרופות ניתנו לה אם באמצעות חוקן או הזרקה על ידי מישהו, מירב הסיכויים – על ידי הפסיכיאטר שלה, ד"ר ראלף גרינסון, או סוכנת הבית שלה, יוניס מאריי. 

• רצח: מונרו קיבלה בכוונה תחילה את הגלולות הרבות מדי מתוך כוונה לחסל אותה. החשודים העיקריים היו מייד – אם באופן ישיר או באופן עקיף – האחים קנדי. הסיבה: מונרו "ידעה יותר מדי" על האחים, על המימשל, או על עיסקאות מפוקפקות שביצעו – פרטים אותם למדה במהלך הרומנים שלה עם שניהם. חשודים אפשריים נוספים: המאפיה, ובמיוחד סם ג'יאנקנה. 

למעשה, כבר מהשלבים הראשונים היה ברור לכל כי התאבדות אינה סיבת המוות. יותר מדי ראיות הצביעו על כך שמונרו לא מתה כתוצאה מעיכול גלולות השינה על ידי בליעה. מישהו התערב בסצינת המוות, ודגימות חשובות שנלקחו בבדיקה הפתולוגית מהגופה נעלמו באופן מסתורי, לצד התרחשויות מוזרות אחרות, מה שהוביל לחשד כי הנסיבות סביב מותה של הכוכבת טוטשו בכוונה מסיבה כלשהי. ואכן, עד לאחרונה התיאוריות האלה נותרו באוויר, מתורגמות לעשרות ספרים ומאות מאמרים.

הפסיכיאטר של מונרו גוייס לבימוי ההתאבדות

עכשיו, כך נראה, נפתרה התעלומה, והיא שופכת אור אפל מאוד על משפחת הנשיאות האמריקנית. סרט תיעודי אוסטרלי שבדק את מסמכי ה-FBI, ששוחררו רק בשנה האחרונה לציבור, מעלה אפשרות לפתרון תעלומת מותה של כוכבת הקולנוע מרילין מונרו, ב-5 באוגוסט 1952. על פי הדוח בן שלושת העמודים שחיברו חוקרי סוכנות הביון האמריקנית שנתיים לאחר הארוע, ואשר שוחרר לעיון הציבור על פי חוק חופש המידע, מותה של מונרו קשור לפרשיית האהבה שניהלה עם אחיו של הנשיא, ג'ון קנדי, ומי ששימש באותה תקופה כתובע הראשי, רוברט (בובי) קנדי. 

נראה כי מונרו, שרצתה שבובי קנדי ייפרד מרעייתו, איימה עליו כי תגלה את דבר הרומן הממושך ביניהם - מה שהיה עלול לעלות לו בקריירה שלו, אולי גם לפגוע בקריירה של אחיו הנשיא. קנדי, שלא חשב להיפרד מאשתו ואם ילדיו, החליט לרתום לפתרון הבעיה את שחקן הקולנוע פיטר לופורד, גיסו של הנשיא קנדי וידיד גם של מונרו. התוכנית היתה פשוטה: לופורד ישכנע את מונרו לבצע "ניסיון התאבדות" שימשוך אליה את תשומת הלב הציבורית ואולי גם יטה אחריה את ליבו של בובי.

ה"נאשמים" ברצח מונרו (מימין): בובי קנדי, ג'ון קנדי, פיטר לופורד
כדי לסייע בהתאבדות גוייס הפסיכיאטר של מונרו, ד"ר ראלף גרינסון מבוורלי הילס - דווקא האיש שניסה לגמול את מונרו מהתמכרותה לכדורי שינה - והוא התבקש על ידי קנדי עצמו לרשום לה כדורי שינה חזקים במיוחד במינון גבוה. לופורד שיכנע את מונרו כי לאחר שתבלע את הכדורים - קיבתה תישטף, היא "תינצל", ואולי הכל יבוא על מקומו בשלום. אלא שהתסריט הזה - אם אכן ארע - לא הסתיים בהפי אנד, כידוע, ומונרו מצאה את מותה באותו לילה, כשהיא רק בת 36. המוות רק האדיר את הילתה והפך אותה לעוד אגדה הוליוודית שמתה מוקדם מדי. 

כאמור, אם אכן יתברר כי מסמכי ה-FBI שמוצגים בסרט אותנטיים - יהיה זה בגדר פצצה של ממש. הדוח חובר על ידי אחד מסוכני הארגון, שאינו מזוהה בשמו, ואשר עבד באותה תקופה עבור המושל הדמוקרטי של קליפורניה באותו זמן, פט בראון. למרות שלא ניתן לזהות את מחבר הדוח, או את האותנטיות שלו, הוא נוערך כבר אז כחשוב מספיק כדי להגיע לידיהם של חמשת ראשי הארגון, כולל מנהלו באותה תקופה אדגר ג' הובר ויד ימינו קלייד טולסון.

מסיבות מין עם קנדי ויחסים לסביים 

במשך שנים רבות נקבר הדוח במרתפי הארגון כשהוא נושא את הכותרת מסווג, וגם הגירסה שהותרה לפרסום עתה מלאה במחיקות שחורות. איכשהו, למרות שפע הפרסומים אודות מונרו ומותה, הדוח הזה נעלם עד לאחרונה מהעין, וקיומו לא אוזכר בכל פרסום אחר. בדוח מצויינים יחסיהם של מונרו ובובי, כולל מסיבות מין ויחסים לסביים של מונרו, והתדרדרותה לדיכאון לאחר פיטוריה על ידי אולפני פוקס. 

הדוח עצמו לא מציין אמנם במפורש את העובדה שהאפשרות כי תפוצץ בפומבי את סיפור אהבתה לבובי היא שעמדה מאחורי ה"התאבדות" המבויימת, אולם הוא רומז על כך. הוא כותב: "פיטר לופורד <כאן באות כמה מילים מחוקות> ידע מידידיה של מונרו כי היא ניסתה פעמים אחדות להתאבד ושהיא חשבה גם על ביום התאבדות כדי לעורר כלפיה סימפטיה." הדוח מעלה תהיות מדוע מצא ד"ר גרינסון לנכון לרשום למונרו לא פחות מ-60 כדורי "סקונל", דווקא לאחר שהיה אמור לגמול אותה מהם. 

מונרו כפי שנמצאה מתה במיטתה ולאחר חקירת המוות
בליל המוות הניחה סוכנת הבית את הכדורים על שידת המיטה של מונרו. על פי הדוח נראה כי הסוכנת פעלה בשיתוף עם המזכירה האישית וסוכנת העיתונות של מונרו, פט ניוקומב. 

איש מגיבורי הפרשה אינו בחיים עוד כדי להגיב על המימצאים החדשים. הנשיא ג'ון קנדי נרצח שנה אחרי מותה של מונרו, אחיו רוברט נרצח ביוני 1968. לופורד נפטר ב-1984. גרינסון נפטר ב-1979 מהתקף לב. הביוגרף של מונרו, אנטוני סאמרס, אינו מאמין בתיאוריית הקונספירציה הזו. עכשיו לא נותר אלא לחכות לסרטו של פיליפ מורה כדי לראות מה העלה בחכתו מעבר לרשום בדוח. 

אם יש לכם עוד מיידע על מרילין מונרו תרגישו חופשי להעלות אותו לפה או לשלוח לי בפרטי ואני ייעלה