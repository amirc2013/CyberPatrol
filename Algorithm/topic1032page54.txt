שימו לב הכתבה הזאת יכולה להיות טיפה יותר מדי לבעלי לב חלש

שלום לכולם לפני שנה ככה פרסמתי קונספירציה על מלאך המוות הנאצי.
טוב אז רציתי להחזיר את הקונספירציה על השולחן ואני רוצה לדעת מה אתם חושבים.

תעלומת "מלאך המוות" מנגלה והתאומים בכפר קטן בברזיל

לפני ארבעה חודשים הבאנו את סיפורו של הכפר קאנדידו גודוי, בו אחוזי הילודה של תאומים גבוהים באלף אחוזים מן הממוצע העולמי של לידת תאומים. ב-80 בתים הפרושים על קילומטר רבוע אחד יש לא פחות מ-38 זוגות תאומים - וכולם בלונדינים עם עיניים כחולות. סרט חדש מתחקה אחר עקבותיו של הד"ר בעל החיבה לתאומים



"היה רופא שהסתובב בכפר והביא לנשים שיקוי סודי, הוא גם אדם שנהג לבוא בלילות", כך סיפר תושב העיר הזעירה קאנדידו גודול בברזיל לאנשי הנשיונל ג'יאוגרפיק, שהפיקו סרט על הכפר החריג שאת סיפורו הבאנו כבר לפני ארבעה חודשים כאן בחדשות 2 באינטרנט.

אחוזי הילודה של תאומים ביישוב הזה גבוהים באלף אחוזים מן הממוצע העולמי של לידת תאומים. ב-80 בתים הפרושים על קילומטר רבוע אחד יש לא פחות מ-38 זוגות תאומים - וכולם בלונדינים עם עיניים כחולות.
"אנחנו ניסינו לעקוב אחריו ובסביבות 1962-1963 האיש עובר לברזיל", סיפר רפי איתן, שפיקד על חוליית המוסד שלכדה את אייכמן. גם כשהתגלה שהוא עבר לדרום אמריקה וגם כשהתברר שמת בשנת 1979 - מה היו מעשיו שם, וכיצד נראה האיש שהזריק, ניתח, המית והטיל מום באלפי קורבנות ובעיקר ביצע ניסויים אכזריים בזוגות של תאומים באושוויץ.
המסע בעקבות מלאך המוות לא הסתיים, ובשנה האחרונה הוא קיבל תפנית מסתורית בעיירה הקטנה בברזיל. בסרט התיעודי של הנשיונל גי'אוגרפיק מציינים כי בשנות ה-60' חל זינוק בכמות לידות התאומים, ללא שום הסבר הגיוני.
מומחים בדקו האם יש משהו חריג במים
בקנדידו גודוי יש בעיקר פרות, עגלים, 80 משפחות - ו-38 זוגות תאומים. השכיחות להימצאות תאומים בעיר הזו עומדת על פי 1,000 מהסיכוי הטבעי לשכיחותם של תאומים באוכלוסיה. אפילו הפרות ממליטות עגלים תאומים, וזקני הכפר מספרים על רופא או וטרינר שהיה בא ומטפל בהם.
בתמונות שצולמו בשנות ה-70' בבית הספר בעיר ניתן לראות מחזה יוצא דופן - תלמידים מצטלמים עם דגל ברזיל וצלב קרס. החוקר חורחרה קמראסה הצליח לדבר עם כמה אנשים שטוענים שהם זוכרים את מנגלה. "הם סיפרו לי על ביקורים של רופא גרמני. הם מזהים את תמונתו ברגע שהם רואים אותה".
בניסיון לפסול תאוריות אחרות, אנשי נאשיונל ג'יאוגרפיק בדקו בעזרת טובי המומחים האם המים בעיר הקטנה שונים. האם המעיין המקומי מכיל איזה משקע מיוחד? אך תמהיל המים נמצא רגיל לגמרי. הם לקחו דגימות דנ"א ורוק מכל התאומים בכפר, ותוך כדי כך צצו להם עוד ועוד סיפורים.
1960: החוג הנאצי נכנס ללחץ
לאחר לכידתו של אדולף אייכמן בבואנוס איירס ב-1960 נכנס החוג הנאצי בארגנטינה ללחץ. האם ייתכן שלאחר הלכידה הזו ברח מנגלה משם לקנדידו גודוי? "הייתה תכנית מסויימת ללכוד ולהביא אותו. ברגע שנודע לו על אייכמן, מנגלה עזב את מקומו בבואנוס איירס", אמר איתן.
כמו בסרט מתח העדויות נפרסות והן מגיעות לשיא בתיק הסודי של מנגלה. המשטרה החשאית בארגנטינה עקבה אחריו היטב - אבל התעלמה מצו המעצר הבינלאומי בהחיית הגנרלים. ניתן לראות בסרטון את התעודות על שמו המקורי, השעון שעדיין עובד, מצפן ויומן של איש בודד שנמצא במנוסה.
ומדוע מנגלה לא הובא לארץ? איתן מסביר: "צריך להבין שישראל עברה בשנים האלה מספר מלחמות, המערכת המודיעינית הייתה עסוקה". הסיכוי שמנגלה יעבור את דרך החתחתים המובילה אל הכפר הקטן וימשיך לעסוק ב"מדע" קלוש. היומנים מוכיחים כי הוא נמלט לפראגוואי ומשם לסאו פאולו. בקנדידו גודוי התאומים מתרבים גם היום. שום הורמון גדילה שהוזרק בשנות ה-50 לכאורה, לא יכול להסביר את זה. עדיין מדובר בתעלומה שהמדע צריך לפתור.


הכתבה הועתקה מהאתר - http://www.mako.co.il/news-world/int...e39e721004.htm