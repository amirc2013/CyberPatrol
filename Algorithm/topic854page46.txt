פרויקט MKULTRA או MK-ULTRA היה שם קוד למחקר סודי של ה-CIA שנערך בניגוד לחוק וכלל ניסויים בבני אדם. המחקר החל באופן רשמי בשנות ה-50, והנסיינים בו היו אזרחים אמריקאים וקנדיים. חלק מהמדענים שהשתתפו בפרויקט היו מדענים נאציים שקיבלו חסות מארצות הברית במסגרת מבצע פייפרקליפ.מתוך העדויות שפורסמו עולה כי בפרויקט MKULTRA נעשו ניסיונות להשפיע על מצבים נפשיים של הפרט ולשנות את תפקוד המוח, בין השאר באמצעות תרופות וכימיקלים אחרים, חסך חושי, בידוד, התעללות מילולית ומינית.
הפרויקט הובא לראשונה לידיעת הציבור הרחב בשנת 1975 על ידי הקונגרס של ארצות הברית, דרך חקירות מטעם ועדת צ'רץ' ועל ידי ועדה נשיאותית הידועה בשם ועדת רוקפלר. מנהל ה-CIA באותה עת, ריצ'רד הלמס, פקד להשמיד את כל הקבצים של פרויקט MKULTRA בשנת 1973; ועדת צ'רץ' וועדת רוקפלר הסתמכו על עדותם בשבועה של המשתתפים ועל מספר קטן יחסית של מסמכים אשר שרדו.
בשנת 1977 התגלה מצבור של כ-20,000 מסמכים הנוגעים לפרויקט, שהוביל את הדיונים בסנאט של ארצות הברית ב-1977. כיום הותר לפרסום רוב המידע שאותר רשמית לגבי הפרויקט.

מטרות הפרויקט 

סוכנות ה-CIA השקיעה מיליוני דולרים במחקרים הבוחנים שיטות של השפעה ושליטה על הנפש, ועל שיפור היכולת שלהם לחלץ מידע. אלפרד מקוי טען כי ה CIA ניסה למקד את התקשורת והציבור בכל מיני תוכניות "מגוחכות", כך שהציבור לא יראה את המטרה העיקרית של המחקר, והיא לפתח שיטות יעילות של עינויים בחקירה.

קישור לוויקיפדיה : http://he.wikipedia.org/wiki/%D7%A4%...%D7%98_MKULTRA