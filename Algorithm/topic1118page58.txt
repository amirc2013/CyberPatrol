אין אחד שלא שומע בימים אלה על הארגון "דאעש" (המדינה האיסלאמית בעיראק ובלבנט), ארגון הטרור האסלאמי הסוני הקיצוני שהתפצל לפני כעשור מאל קאעידה ופועל כיום בעיראק, סוריה ובלבנון אשר מגדיר את עצמו כח'ליפות אסלאמית קיצונית ומטרתו היא להקים מדינה איסלאמית, הכוללת את כל השטחים מעיראק ועד לים התיכון, שתתנהל על פי חוקי השריעה (כמו ההלכה ביהדות) בצורה הקיצונית ביותר. 

להלן מספר חוקים שהשליט הארגון בשטחים שכבש: 

איסור מוחלט על צריכת אלכוהול

איסור על סמים

איסור על עישון סיגריות

איסור על השמעת מוזיקה

דרישה מנשים להימנע מיציאה מהבית, אלא אם הדבר הינו בחזקת מצב חרום

במידה ונשים יוצאות, עליהן להיות מכוסות לחלוטין, מכף רגל ועד ראש

חובה על כל גבר להתפלל 5 פעמים ביום. העונש על הפרת חובת התפילה הינו חיתוך הידיים.

איסור על הנפת דגלים, מלבד דגלי הארגון

על כל הכופרים לחזור לחיק האסלאם או שדינם יהיה מיתה.

איסור על כל התקהלות מלבד התקהלויות המאורגנות על ידי הארגון.

עכשיו, אתם בטח שואלים את עצמכם מדוע עשיתי לכם כאן סיכום קצר על אחד מארגוני הטרור המפחידים שנמצאים אצלנו בחצר האחורית, נכון ? בואו נדבר רגע על מנהיג הארגון, אבו בכר אל-בגדאדי, טרוריסט בעל ותק רב שהנהיג את השלוחה של אל קאעידה בעיראק והתנתק מארגון הטרור הגדול בעולם לאחר חילוקי דעות לא ברורים בינו לבין המנהיג איימן א-זוואהירי. 
ועכשיו הגענו לחלק המעניין בסיפור הזה. אותו אבו בכר אל-בגדאדי, ע''פ סוכנות המודיעין האיראנית הוא בכלל סוכן מוסד בשם שמעון אילות (!)
להלן ציטוט מאתר "רוטר" שבו פורסמה הידיעה המעניינת: 





כלי תקשורת רבים בעולם הערבי מצטטים ידיעה מרעישה:שרות המודיעין האיראני "חשף" את זהותו האמיתית והמלאה של מנהיג ארגון "דאעש, הידוע בכינויו "אבו בכר אלבגדאדי". מקור מהימן משורות הביון האיראני מוסר כי אמיר המאמינים והחליף של עיראק וסוריה הוא לא אחר מאשר סוכן מוסד בשם שמעון אילות. 
מנהיג הארגון פועל תחת השם "איבראהים בן עוואד בן איבראהים אל-בדרי אלרדוי אל חוסייני", ומשימתו מטעם המוסד היא "חדירה אל המעוזים הצבאיים והביטחוניים של מדינות המהוות איום ביטחוני לישראל והשמדתם", כך ה"מקור האיראני" המהימן.
כמובן שהשמדת אותם "מעוזי אויב" מטרתה– כך טוענים האיראנים – היא הכנה לקראת התפשטותה של ישראל אל מרחבי המזרח התיכון וכינון "ישראל גדולה".
הסתכלו היטב בתמונה (הלקוחה מהעיתון The Syrian Telegraph): האם אתם מכירים את שמעון אילות, האיש המופיע בה? יכול להיות שמדובר באחד הישראליים העשירים בעולם: לאחרונה דאעש הניחה את ידיה על 450 מליון דולר. כנראה שאת הרשימה של פורבס יש לעדכן בדחיפות.









מה אתם אומרים ? לדעתכם מדובר באחת הקונספירציות המעניינות או שהאיראנים שתו יותר מידי כהרגלם ? הביעו את דעתכם !