מי יזם את המלחמה, גולדה מאיר או הנרי קיסינג'ר? מדוע חרגו המצרים מתוכנית המלחמה שקבעה להם ישראל? והאם המוסד הסתפק בחיסולו של הנספח הישראלי בארה"ב, או שדחף אל מותו גם סוכן מצרי בלונדון? תיאוריות הקונספירציה בעקבות מלחמת יום הכיפורים מעלות השערות מגוונות וסותרות, אך כולן מסכימות שסתם פשלה אינה באה בחשבון
מיד כשנמוגו קולות הנפץ בחזיתות הצפון והדרום, החלו להישמע בלב הארץ רעשי משנה. מבול של ספרים ותחקירים עיתונאיים האשימו את הממשלה במחדל שכמעט הביא לחורבן בית שלישי. הטענה העיקרית דיברה על כישלון חריף בתחום המודיעיני: צה"ל לא ידע פרטים שונים שהיו יכולים למנוע את ההפתעה בשדה הקרב, או שהמידע הזה היה בידיו אך לא הועבר לממשלה. בכירי הממסד המדיני-ביטחוני – ראש הממשלה גולדה מאיר, שר הביטחון משה דיין והרמטכ"ל דוד אלעזר – נאלצו להתגונן מול ההאשמות הללו עד סוף הקריירות הציבוריות שלהם ועד סוף ימיהם.אלא שבמקביל, בשוליים, התחילו להופיע טענות אחרות, הפוכות בתכלית. לשיטתן, לא הייתה כל הפתעה; ישראל ידעה שעומדת להיפתח מלחמה, מתי בדיוק ובאילו גזרות. מנהיגי המדינה קראו היטב את המפה, ובכל זאת הניחו לצה"ל לספוג את המהלומה הראשונית.התיאוריות הללו נשענו על שאלות שנותרו פתוחות סביב התנהלות הממשלה ערב המלחמה. כך למשל ההימנעות מגיוס כוחות המילואים בעוד מועד, ולו באופן חלקי וחשאי – וזאת למרות הערכה שהשמיע שר הביטחון דיין כשלושים שעות לפני פרוץ המלחמה, ולפיה ייתכן שמדינת ישראל עומדת בפני התקפת פתע קרובה. בדיעבד הוסבר שגם באותו פרק זמן קריטי חשש דיין כי גיוס מילואים עלול לגרום נזק מדיני: ישראל תואשם במהלכים שגרמו למלחמה אזורית, והתוצאה תהיה הגברת הלחץ הבינלאומי לסגת מהשטחים שכבשה ב-67'. לצד זאת נטה דיין כנראה לביטחון מופרז ביכולת הכוחות הסדירים של צה"ל לבלום כל התקפה ערבית.מצדדי הקונספירציה אינם מסתפקים בהסברים האלה, וטוענים שמשה דיין רצה שתפרוץ מלחמה. מדוע? כאן כבר נחלקות התיאוריות לזרמים שונים, שמייחסים מידות שונות של זדון, יהירות או טיפשות לקברניטי המדינה. אחרים סבורים שאדם אחד הצליח להוליך שולל את 'המוסד', ובעקבותיו את ההנהגה כולה. דבר אחד משותף למאמיני התיאוריות השונות: כפירה במסקנותיה של ועדת אגרנט, וניקוי הכתם שדבק בחיל המודיעין, שלא התריע על כוונותיהן של מדינות ערב.
מלחמה למטרות שלום? תיאוריית ה"קנונייה " הקטנה "






את הגרסה הראשונה, שנכנה כאן "תיאוריית הקנוניה הקטנה", אפשר למצוא למשל בספר 'שיגיון ללא כיפורים: ההפתעה שלא הייתה והאסטרטגיה שכשלה' (2005). המחברים, דוד ארבל ואורי נאמן, בכירים לשעבר בקהיליית המודיעין, גורסים שהתרעה מודיעינית הייתה גם הייתה. גולדה ודיין, הם קובעים, קיבלו התרעות מודיעיניות אמינות ידעו שהערבים עומדים לתקוף – אבל היו מעוניינים במלחמה מתוך ביטחון עמוק שצה"ל ינחיל למצרים ולסורים תבוסה קשה, גם מתוך תנאי פתיחה בלתי נוחים.לפי תיאוריה זו, הניצחון על מדינות ערב היה אמור לשרת את האינטרסים האסטרטגיים של ישראל, לחזק את עליונותו של צה"ל, ולכרסם בניסיונות לקדם תהליך מדיני שבמרכזו נסיגה ישראלית מהשטחים שנכבשו במלחמת ששת הימים. גולדה ודיין אף ניסו לפתות את מצרים וסוריה להאמין שישראל אינה מוכנה כהלכה למלחמה. בהתאם לכך, הרמטכ"ל דדו שאף לעכב ככל האפשר את גיוס המילואים – שכן גיוס נרחב היה מבהיר לכולם שישראל מודעת היטב לתוכניות הערביות.הכול היה טוב ויפה עד התחילה המלחמה הצפויה-לכאורה. אז התברר שהצלחות המצרים והסורים כבר בשעות הראשונות של המתקפה עולות בהרבה על כל מה שהעריכו הבכירים הישראלים. צה"ל, הבינו בדיעבד, אכן לא היה ערוך למלחמה.תיאוריית "הקנונייה הגדולה""2015_09_07_12_52_522.jpg 100%xד"ר עמירם אזוב ממכללת אורנים, שכתב עבור מחלקת ההיסטוריה של צה"ל את ההיסטוריה המוסמכת של המלחמה בחזית המצרית, דוחה מכול וכול את טענותיו של חכימי.אזוב :" אין שום הוכחות לסיפור פינוים של המוקשים בימים שלפני המלחמה. מקור הידיעה הוא מפוקפק מאין כמוהו. זהו חייל הלום קרב. אני יכול לומר לך שבדקתי את זה עם חיילים שהיו בשטח, חקרתי אותם בנושא, ואין שום עדות לכך שמשהו מעין זה התרחש. אני רוצה להוסיף שהייתי לפני כמה חודשים במפגש שקיים ההיסטוריון אורי מילשטיין(גם הוא מתומכי תיאוריית הקונספירציה – א"א), וכל הטענות שהובאו שם אפשר לסתור בקלות אחת לאחת. יש קונספירציות בעולם, נכון, אבל לא הייתה שום קנוניה כזאת לגבי מלחמת יום הכיפורים".2015_09_07_12_52_523.jpg 100%xלמרות הקביעה הנחרצת הזו, בחלוף השנים צברה תיאוריית הקונספירציה של חכימי יותר ויותר תומכים, והללו הצביעו על אלמנטים מוזרים נוספים בהתנהלות הישראלית. כך למשל ב-1981 יצא לאור 'תיק נמסיס – רומאן על מלחמת יום הכיפורים', ספרו של מרדכי ( נטקה ) סקר, שהוצג על העטיפה כקצין בכיר בחיל המודיעין. במסגרת ספרותית של רומאן מתח העלה סקר שורה של שאלות: הייתכן שהמלחמה הייתה פרי יוזמה של הדרג הבכיר ביותר בממשל האמריקני? הייתכן שנשיא מצרים היה סוכן צמרת של המודיעין האמריקני? וכיצד השפיעה ארה"ב על ההכנות הישראליות לקראת המלחמה?'תיק נמסיס' לא זכה לתשומת לב ונעלם מהמדפים, אך הוא ו'הקשר המרובע' היו רק סנוניות ראשונות לגרסאות שהלכו והקצינו, וכיום ניתן למצוא אותן בשפע בפורומים שונים באינטרנט. כזו היא למשל טענתו של בנצי צפוני, חוקר עצמאי המתחקה אחר הקונספירציה של יום הכיפורים, ומשוכנע כי ארה"ב נתנה לישראל נשק רק בגלל שחיל האוויר החל לחמש את מטוסיו בפצצות גרעיניות. לדבריו, הוא יודע זאת משני נהגי סמיטריילרים שהובילו בעצמם את הנשק הגרעיני.2015_09_07_12_52_524.jpg 100%x"לפני שנתיים יצא ספרו של ראש המוסד ב-1973, צבי זמיר, שמתאר מה קרה. לפני כן יצא גם ספר של מי שהיה ראש חטיבת המחקר של אמ"ן, תא"ל אריה שלו, ויצאו גם ספריהם של אנשי המודיעין יואל בן-פורת ואבי יערי ואחרים, וגם הזיכרונות של דיין וגולדה והביוגרפיה של דדו. אז מה, כולם משקרים? הם כולם לא יודעים? ומצד שני, פרט לכמה עדויות
שבורות, אקראיות ואולי קצת הזויות, אין שום דבר שתומך, אפילו באופן נסיבתי, בתיאוריית הקונספירציה".

אלי : טוענים שמוקשים נשלפו מהאדמה, שמכלי הסולר להצתת התעלה רוקנו, שבמוצבים לא היה מספר החיילים התקני.בר יוסף :"בנושא המוקשים שצה"ל הוציא כביכול לפני המלחמה – פרט לעדות של אדם אחד אין לכך כל עדות תומכת, וכל מי שמכיר את הסיפור אומר שלא היו דברים מעולם. עניין הסולר הוא פרויקט שנקרא 'אור יקרות'. בדקו את האפשרות של הצתת התעלה, הגיעו למסקנה שזה לא מעשי, עשו הדגמה למצרים כדי לשכנע אותם שלא כדאי להם לחצות את התעלה, ובזה העניין נגמר. במקום אחד או שניים נותרו מתקנים, וחיילים שנשלחו להכין אותם לפעולה נכשלו בכך. חלק מאותם חיילים, למיטב זיכרוני, נפלו בשבי"לגבי סדר הכוחות הנמוך – ברור שהמעוזים לא היו מוכנים למלחמה, אבל לא בגלל שהרמטכ"ל או גולדה חשבו שלא נורא להפקיר 400-500 חיילים למותם, אלא מכיוון שעד הרגע האחרון אמ"ן העריך שלא תפרוץ מלחמה, ומקבלי ההחלטות קיבלו הערכה זו. נכון שהיה מטען אדיר של ידיעות על כך שהמצרים מתגברים את הקו, אבל זה לא שכנע את אמ"ן לשנות את הערכתו הבסיסית. למה עשו זאת? תקרא את ההסברים בפרוטוקולים ובעדויות של ועדת אגרנט. מה שבטוח זה שקונספירציה לא הייתה שם. כל אחת מהעדויות מעין אלה כבר הופרכה, או לפחות ניתן לה הסבר הגיוני. מישהו באמת מאמין שדיין או גולדה היו מוכנים להקריב חיי מאות חיילי צה"ל סתם כך, כדי שהמצרים יהיו מוכנים להיכנס למשא ומתן? ומדוע שיעשו זאת? הרי המצרים, כך אנו יודעים היטב היום, ניסו לקדם תהליך מדיני, ומי שסירב היו גולדה מאיר ויועציה. אז איפה ההיגיון כאן? בקיצור, שום דבר בתיאוריה הקונספירטיבית הזו לא מחזיק מים. קשקוש".אלי :ומה בקשר לאשרף מרואן? האם ייתכן שהוא היה מרגל מצרי, שהפיל את שירותי הביון של ישראל?בר יוסף :"מרואן לא היה סוכן כפול, והדבר הוכח כבר בהרבה צורות שונות, אבל מי שמאמין בתיאוריות קשר יאמין גם לסיפורים האלה. לגופו של עניין, אם אמ"ן היה מתייחס בצורה נכונה להתרעות שמרואן ומקורות מוסד אחרים העבירו, סביר להניח שלא היינו מופתעים כלל, והמלחמה הייתה מסתיימת בתוך ימים ספורים בניצחון ישראלי גדול. על פי תוכניות המלחמה הישראליות, האוגדה הסדירה הייתה צריכה להתפרס בדרום במלוא כוחה, ומאחוריה שתי אוגדות מילואים. די היה בארטילריה של כוח זה כדי להטביע חלק ניכר מהסירות של כוח הצליחה המצרי עוד לפני שגשר אחד היה מונח על התעלה. ואם כוחות בודדים היו עוברים בכל זאת, הטנקים היו יכולים לטפל בהם. אבל מכיוון שלא הייתה התרעה, תנאי הפתיחה של המצרים היו הטובים ביותר שעליהם יכלו לחלום. הנבחרת הישראלית פשוט לא הייתה על המגרש כאשר נשמעה שריקת הפתיחה, ועל כן התוצאה הייתה ניצחון מצרי גדול בשלב הראשון של המלחמה. נדרש מאמץ אדיר ושולם מחיר כבד כדי להביא אחר כך את התפנית בחזית זו."בגזרת רמת הגולן, להתרעה של מרואן שניתנה כ-14 שעות לפני תחילת המלחמה, היה משקל מכריע. היא הביאה לכך שגיוס המילואים החל ביום כיפור בעשר בבוקר ולא בשתיים בצהריים, עם פתיחת המלחמה. כתוצאה מכך כוחות המילואים של צה"ל, בעיקר חלקים מחטיבה 679 של אורי אור, הצליחו להגיע ברגע האחרון לאזור צומת נפח שבמרכז רמת הגולן ולמנוע את כיבוש מחנה נפח על ידי הסורים. אם היו מגויסים ארבע שעות מאוחר יותר, הם לא היו יכולים אפילו לעלות לרמה, מכיוון ששתי חטיבות טנקים סוריות היו כבר ערוכות באזור נפח ופוגעות בכל טנק ישראלי שהיה מנסה לעלות מגשר בנות-יעקב. התוצאה של מצב כזה הייתה ככל הנראה נפילת כל רמת הגולן לידי הסורים ביום השני של המלחמה, או ביום שלמחרת".אלי :כלומר, ההתרעה של מרואן הצילה את רמת הגולן?בר יוסף :"כן. אבל זה לא היה יכול להספיק. מה שהציל את הרמה הייתה גם ובעיקר לחימת הגבורה, בעיקר של הטנקיסטים מהחטיבות הסדירות 188 ו-7, ושל חטיבות המילואים. זו הייתה לחימה הרואית ומקצועית, שבגללה הסורים השאירו ברמת הגולן קרוב לאלף טנקים פגועים".כבוד אחרון לבוגד

אלי זעירא אבי תיאוריית הקנונייה שלפיה אשרף מארואן היה סוכן כפול שהוליך שולל את ישראל.אמנם היו פרטים שמרואן לא מסר, כמו שעת השי"ן המדויקת שנקבעה למתקפה, אך לפי בר-יוסף, הפרטים הללו נקבעו ברגע האחרון ממש, והסוכן המצרי קיבל אותם באיחור.אורי בר יוסף :מי שסבור שמרואן היה סוכן כפול,צריך למצוא תשובות לשתי שאלות פשוטות. "הראשונה – מדוע כל האינפורמציה שמסר במשך השנים לפני המלחמה, וגם בשנים הרבות של פעילותו אחריה, התבררה כאמת לאמתה? מדובר באינפורמציה חשובה ורגישה ביותר, כולל תוכניות המלחמה המצריות המפורטות שהוסתרו גם מהסורים, מהלך האימונים של הצבא המצרי, תהליך ההצטיידות שלו, הוויכוחים הפנימיים, הדיאלוג עם הסובייטים ועוד. ושאלה שנייה – מדוע מרואן הזהיר את מפעילו מפני מלחמה, קרוב ל-48 שעות לפני שפרצה? מדוע מסר בהתרגשות לצבי זמיר בפגישתם ב-5 באוקטובר שהמלחמה תפרוץ למחרת? הרי כסוכן כפול, הוא היה צריך להרגיע את חששות הישראלים, ולא לעורר אותם."כל עוד אין תשובות רציניות לשאלות אלה, תיאוריית הקונספירציה בנושא היא משאלת לב, ספקולציה שאינה מתבססת על שום נתון בשטח, ועומדת בסתירה גמורה לכל מה שאנחנו יודעים על פעילות מרואן ועל ההכנות המצריות למלחמה. אני מציע לכל מי שמאמין בהבלים האלה לקרוא פעם נוספת את הספרים על הפרשה ועל כישלון המודיעין במלחמה, כדי להבין שלא הייתה הונאה מצרית ממשית. מקור הטעות הקטסטרופלית הוא בדבקות של כמה מבכירי אמ"ן בקונספציה, כפי שהסיקה ועדת אגרנט כשבדקה את העניין אחרי המלחמה. אלי זעירא יצר לימים את תיאוריית הקונספירציה הזאת, אולי כדי לנקות את עצמו מכל אשמה".אלי:כיצד מתייחסים היום במצרים לשם אשרף מרואן?"המצרים מאוד זהירים בכל מה שקשור אליו. צריך לזכור: הוא היה נשוי לבתו של נאצר, היה יועצו הקרוב וידידו של סאדאת, הוא ובנו האחד עשו עסקים עם בנו של חוסני מובארכ, ובנו השני היה נשוי לבתו של עמרו מוסה, מזכיר הליגה הערבית ושר החוץ המצרי לשעבר. במילים אחרות, מרואן היה עצם מעצמות האליטה המצרית, ולכן היה לה קשה מאוד להודות שמדובר בבוגד הגדול ביותר בתולדות מצרים המודרנית. הפתרון שהמצרים מצאו לכך היה לחסל את מרואן בלונדון ואחר כך לתת לו כבוד גיבורים, כולל דברי הספד של הנשיא מובארכ שהגדיר אותו כפטריוט אמיתי. הם ניסו להאדיר אותו כמי שהונה את ישראל ערב המלחמה".אתה משוכנע שהמצרים הם אלה שחיסלו אותו לבסוף?"אלא מי? בני המשפחה טענו שהמוסד חיסל אותו, אבל למוסד לא היה שום אינטרס להיפטר ממי שהיה מקור מידע טוב כל כך. להפך, אנשי המוסד דאבו על מותו, וצבי זמיר האשים את עצמו שלא הצליח להגן על מרואן. כל דפוס הפעולה של התאבדות-כביכול מתאים לכמה חיסולים של אישים שונים בלונדון שהממשל המצרי רצה להיפטר מהם. השאלה היא באמת למה זה לקח להם כל כך הרבה שנים. אולי לא היו להם ראיות חותכות בעניין, עד שהפרסום שזעירא הביא על כל הפרשה ממש כפה זאת עליהם".

בר-יוסף מטיל על זעירא את מלוא האחריות לכשל המודיעיני."בדיווחים שזעירא העביר לגולדה ולדיין לפני המלחמה, הוא גרם להם לחכות עם מהלכי ההתכוננות, כולל גיוס מילואים, עד שהיה מאוחר מדי. אנחנו יודעים איזה מחיר שולם על כך. פעילות חסרת אחריות מתוך אמונה עיוורת שהוא יודע ואחרים טועים, ואחר כך הכחשת אחריותו לפעולות האלה, היא כנראה דפוס אצלו. כך גם בנושא של מרואן. אני אפילו לא יודע להגיד לך אם זעירא בעצמו מאמין בהבלים האלו שהוא טוען. ומי יהיה מוכן עכשיו לרגל עבור ישראל, אחרי שהוא חשף את מרואן? נכון הוא שתיאוריית הסוכן הכפול הצליחה לקבל הדים תקשורתיים רבים ולערער את האמון במסקנות ועדת אגרנט, שהטילה את האחריות לכשל המודיעיני ישירות על כתפי זעירא וחבריו מעריכי המודיעין. זה בהחלט הישג תקשורתי.אורי בר יוסף מסכם :"כל ההסברים שמשתמשים בתיאוריות קונספירציה הם כל כך נלוזים, שעצם הדיון בהם בפירוט וברצינות נותן להם כבוד שאינם ראויים לו", "אם לחזור לטענה על קנוניה בין גולדה למצרים – מדוע ששני הצדדים ישתפו פעולה בביצוע מהלך ששניהם אינם מעוניינים בו? זו שאלה שגם למציגי התיאוריות אין תשובה עליה. מעבר לכך, ההצגה של האפשרות הזאת אפילו באופן היפותטי מטילה דופי מוסרי כבד במנהיגים כמו גולדה ודיין, כאילו היו מוכנים לשלם בחיי מאות חיילי צה"ל עבור מהלכים שמהותם אינה ברורה כלל. לא צריך להיות מעריץ של השניים כדי להבין עד כמה הטענות האלו חסרות שחר. התיעוד המוסמך של מלחמת יום הכיפורים נכון להיום, אוגוסט 2013, מראה בבירור שההתקפה הערבית אכן הפתיעה את מקבלי ההחלטות של ישראל".

קישור לכתבה המקורית


מה דעתכם?