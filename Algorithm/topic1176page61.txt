היבשת האבודה: אטלנטיס
ועוד בענייני ברמודה: אטלנטיס, היבשת האבודה, שימשה אף היא כהסבר אפשרי לכוח המסתורי שמבעבע מתחת למשולש ומשבש את תנועת הספינות והמטוסים. מיקומה של אטלנטיס היא אחת התעלומות העתיקות בתולדות האנושות, ושורשיה בכתבי אפלטון, שתיאר אותה כאי גדול מעבר ל"עמודי הרקולס" (מצר גיברלטר), ששלט בחלקים נרחבים מאפריקה וממערב אירופה, ושקע למצולות בן לילה לאחר ניסיון פלישה כושל לאתונה. אטלנטיס תוארה בכתבי אפלטון כתרבות מפותחת בכמה דרגות לעומת אלו שסביבה, שנגשה בגסות בעמים שכבשה, וסופה שחרבה בזעם האלים.



כנגד הדעה הרווחת שאפלטון השתמש באטלנטיס, כדרכו, כמשל - ניגוד לחברה האתונאית המושלמת - רבים סבורים כי היבשת אטלנטיס אכן היתה קיימת. מיקמו אותה, בין השאר, באיים רבים בים התיכון (כרתים, סנטוריני, סרדיניה, קפריסין ומלטה), ביבשת דרום אמריקה, באנטרקטיקה, ואפילו בארץ כנען. הרעיון הסעיר גם את דמיונם של הנאצים, וב-1939 ארגן היינריך הימלר משלחת שחיפשה בטיבט בני גזע ארי-אטלנטי. תזוזת הלוחות הטקטוניים דחתה את האפשרות של "היעלמות" יבשת, והממד הפנטסטי שבמיתוס, כפי שהתבטא ביצירות רבות (ספרים, סרטים, שירים, משחקי וידאו ועוד), תפס נפח גדול יותר על חשבון התיאוריות על היבשת האבודה.

אני לא חושב שצריך מקור בשביל זה הרי כולם מכירים את האגדה על אטלנטיס