טענה מנומקת של חוקר אמריקאי, הנשמעת לכאורה הזויה

מאת מיכאל וייס הקונספירציה של אתמול היא הקונסנזוס של היום. לא תמיד אך במקרים רבים כך הוא הדבר. תיאוריות שנראו הזויות בזמנן מתקבלות בהדרגה על דעת הקהל, או 

לפחות מתגלות כמתקבלות על הדעת הרבה יותר משנראו בתחילה.כך,למשל, המהפכה הקופרניקאית בדבר מרכזיותה של השמש ושוליותו של כדור הארץ ביקום. כך עם מוסדות 

המלוכה והכנסיה באירופה שנחשבו במשך מאות שנים כמועילים וחיוניים לרווחתו של העם אך נחשפו כמושחתים ונצלניים. המשטר הקומוניסטי ברוסיה התיימר בתעמולת-ענק לגדולות 

ונצורות, אך התברר כדכאן ואכזר. ומי מאמין היום שאדם אחד, על דעת עצמו, רצח את הנשיא קנדי – על פי מה שנראה עם הזמן כקונספירציית-השתקה ענקית של הממסד 

האמריקאי.אז הנה תיאוריית קונספירציה של עכשיו. ההיסטוריון האמריקאי דייויד פרומקין טוען בספרו החדש ,Europe's Last Summerשארה"ב היא העומדת מאחורי רוב המלחמות 

שנערכו במאה השנים האחרונות, להוציא מכלל זה את שתי הגדולות שבהן – מלחמות העולם.הכוונה היא לאלה: עימותי המלחמה הקרה בקוריאה ובווייטנאם, מלחמות העידן הנוכחי 

במזה"ת כדוגמת הסכסוך הישראלי-פלסטיני, המלחמה באפגניסטן, הקלחת העירקית או הטבח בסוריה; ואפילו המצב הכמעט-מלחמתי עכשיו באוקראינה. כולם הותנעו, טוען פרומקין, 

בצורה זו או אחרת, על ידי ארה"ב.על פי התיאוריה, שמנומקת בספר בהרחבה, הענק האמריקאי מחרחר מלחמות – בין אם באופן ישיר או עקיף – מתוך תחושת שליחות ראויה-לשבח, 

או בשל תאוות שלטון ותשוקה להשפעה, בצע, ונפט. ארה"ב, פועלת על-פי צו מצפונה ויצרה, מצליחה כל פעם מחדש לטלטל את העולם בכיוונים בלתי צפויים.הסכסוך שבו פוצחת 

אמריקה נראה תמיד בתחילה כמו משהו שניתן לשלוט בו, לנמקו, להכיל אותו, להוביל אותו במחי התערבות צבאית נקודתית אל עבר פתרון רצוי. אך העולם הוא ממלכת האי-ודאות, 

והמלחמה מביאה את האמת הזאת אל נקודות קיצון מבעיתות במיוחד.לארה"ב היו אינטרסים כלכליים ומדיניים בקוריאה ובווייטנאם במסגרת המלחמה הקרה עם רוסיה. היא זקוקה 

לנפט של הערבים ולכניעותם של האפגנים. אפילו המשך הסכסוך הישראלי-פלסטיני דרוש לה כדי להעמיד מצג-שווא של מגשרת ומשכינת שלום וכתירוץ להמשיך ולתחוב את חוטמה 

בענייני המזרח התיכון כדי לא לאבד את מעמדה באיזור.שקט ושלום עולמי יטלו מארה"ב את תפקידה כשוטרת העולם, טוען הקונספירטור פרומקין. הם ישביתו במובנים רבים את 

פועלה הבינלאומי ויפחיתו מהזוהר שמתלווה כיום ל"ארצות הברית של אמריקה".עוד טוען ההיסטוריון, שדווקא מלחמת העולם הראשונה לפני מאה שנים – ללא שום חלק אמריקאי 

ביצירתה – עיצבה בדמותה את כל המלחמות הגדולות שיבואו אחריה, כולל אלה שהוזכרו לעיל.כוונתו בעיקר לצד הפראות והיעדר העכבות שלאורם ובחשכתן התנהלו מלחמת העולם 

השנייה, המלחמה בקוסובו ומלחמות האזרחים באפגניסטן, עירק וסוריה. ומצד חוסר היכולת לצפות את מהלכן והיקפן של כל מלחמות המאה האחרונה.מלחמת וייטנאם התחילה בחטף 

והסתיימה כעבור שנים במחאת המונים ומהפכה תרבותית שסחפה את ארה"ב. המלחמות ביוגוסלביה ובקוסובו, שבהן שיחקה ארה"ב תפקיד מינורי יותר, לא צפויות היו להימשך כפי 

שהתארכו ולגבות כל כך הרבה חיים. וגם כאן בג'ונגל המזרח-תיכוני, הגיחות הישראליות לעזה תמיד מסתבכות הרבה יותר מהמשוער.מה שפרומקין אינו מזכיר בספרו הוא המקרה 

הברור ביותר של קונספירציה מלחמתית במזה"ת, שלארה"ב לא היה שום חלק בה. מבצע סיני נולד בהידברות חשאית בין ישראל, צרפת ואנגליה מאחורי הגב של וושינגטון. ואמנם, 

הנשיא אייזנהאור התפוצץ מזעם. קונספירציה בלעדיו? חודשים ספורים אחרי כיבוש סיני שיגר לבן-גוריון אולטימטום, שנענה מייד, לפנות את כל חצי-האי.ומי חלם בכלל על היקף הסבל 

בסוריה כשפרץ האביב הערבי. בל נשכח את הפלישה האמריקאית לאפגניסטן, שהייתה אמורה להביא לתפיסת בן-לאדן וחבר מרעיו ולא למלחמת אזרחים ממושכת. כך גם לגבי עירק 

עם סדאם חוסיין ומלחמת האזרחים שם.ארה"ב נמצאת, על פי כמה פרשנים, על סף שינוי דרמטי בניהול מדיניות החוץ שלה. הציבור האמריקאי שבע מלחמות ובעיקר שבע מזרח 

תיכון. הבכורה העולמית צפויה לעבור לסין בעתיד הלא רחוק וכשזה יקרה תיפול לבטח מסכת המשטרה העולמית מפרצופה של ארה"ב.האם זה טוב או רע? אין לדעת. קונספירציה או 

לא – זה כנראה מהלכה של ההיסטוריה. או של "עורמת ההיסטוריה", כפי שכינה אותה כבר הפילוסוף פרידריך הגל במאה ה-18.


נלקח מאתר: http://time.com/3028068/from-gaza-to...war-i-persist/