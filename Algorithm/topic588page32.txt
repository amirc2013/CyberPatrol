הנאצים שעלו לישראל והתחזו ליהודים, הסמים והנשק שסיפק ממשל ארה"ב, המלחמות שפרצו ללא סיבה אמיתית - כל הסיפורים הללו, מופרכים ככל שיהיו, קרו באמת

לא מעט תיאוריות קונספירציה מסתובבות ברחבי העולם, ואת רובן ניתן לסווג כהזויות, מטורפות, ללא ספק מופרכות וגם מזעזעות. אם להגיד את האמת כל מקרה שאין לו פתרון או הסבר הגיוני הופך מיד לתיאוריה שכזו. ואת זה ראינו לא מזמן במקרה של המטוס המלזי, שלפחות על פי הרשת נחת בכל מקום כולל על הירח.מסתבר כי כמה מהתיאוריות שנחשבו ליותר מופרכות, התבררו כנכונות. באופן לא מפתיע רוב אלה שהאמת לגביהן יצאה לאור - קשורות לעולם הריגול, ה- CIA והממשל.


נאצים בשרות העולםהאמת שלא ברור מדוע חשיפת "מבצע מהדק נייר", הפתיעה את העולם. בגדול ניתן להגיד שבזמן שמדינות רבות צדו פושעי מלחמה נאצים, הן העסיקו רבים מהם בשלל תפקידים. למה זה מפתיע? כי אחד מהם, ורנר פון בראון, שהיה ראש תכנית הטילים של גרמניה הנאצית, הועסק על ידי נאס"א ואף היה שם מנהל בכיר. ישנן תיאוריות רבות התפרסמו בעולם על נאצים בשרות ארה"ב, קנדה, רוסיה ומדינות נוספות. אחת מהתיאוריות הזו התברר כנכונה אחרי חשיפת מבצע נוסף, פרויקט MKULTRA (שזה משהו שהנאצים היו טובים בו): ביצוע ניסויים בבני אדם, רק הפעם על אדמת ארה"ב. הסיפור הזה התגלה כנכון באמצע שנות ה-70 וגרם להרבה מאוד מבוכה.נאצים בישראל ובמוסדזמן מאוד קצר אחרי שקמה מדינת ישראל נפוצו שמועות על כך שנאצים רבים ברחו אליה - המקום האחרון בו יחפשו אותם. הראשון שהפך את התיאוריה לעובדה היה אולריך שנפט, שהיה חייל גרמני בוואפן אס אס. הוא שינה את שמו לגבריאל זיסמן, עלה ארצה ואפילו התגייס לצה"ל. שנפט הגדיל לעשות כשיצא לקורס קצינים והפך לקצין תותחנים. אחרי השחרור הוא החליט להיות מרגל מצרי, ובשנת 1957 נעצר ונחשף כנאצי.הוא לא היה לבד, בסעיף הקודם סיפרנו על תיאוריות של נאצים במדינות העולם, בעיקר בתחום הביון, ומתברר ששמועות כאלה נקשרו גם בשמו של המוסד הישראלי. הדבר התברר כנכון אחרי ששלהבת פריאר, איש מודיעין ישראלי ומדען גרעין, חשף בשנות ה-90 שהוא זה שגייס לשרות המוסד את ולטר ראוף, ממציא משאיות הגז, (בדרך זו נרצחו אלפי יהודים). על פי שלהבת, ראוף שנמלט לסוריה, סיפק מידע מודיעני על הצבא הסורי. כל הסיפור הזה מתברר כנכון גם בימינו אנו, לפני כשנתיים פרסם המשרד הראשי לחקירת פשעי נאצים, על ההעמדה לדין של 30 חשודים שהיו שומרים במחנה אושוויץ. החוקרים סיפרו ששבעה מבין החשודים חיים מחוץ לגרמניה, אחד מהם בישראל.


תשלום לעדים כדי לגרום למלחמהאי שם בשנת 1990, זמן מה לפני מלחמת המפרץ הראשונה, זעזעה את העולם נערה כווייתית בת 15, בשם נהירא אל סבאח. אחרי שסדאם חוסיין המנוח פלש לנסיכות הזעירה היא הוברחה לארה"ב, שם סיפרה לנציגי הממשל איך ראתה את חייליו של סדאם מבצעים פשעי מלחמה. בעיניים דומעות סיפרה, "החיילים נכנסו לבית החולים. הם הלכו לאינקובטורים של התינוקות, הוציאו את התינוקות שרק נולדו וזרקו אותם על הרצפה כדי לפנות מקום לפצועים שלהם".ארה"ב הייתה בהלם, זה שודר בכל הערוצים הגדולים וכאשר המטרה ברורה, לגרום לממשל לתת את הפקודה, קדימה להסתער. היו כאלה שטענו שמדובר במזימה של ה-CIA, שמה שעניין אותם זה האינטרס שלהם, והנפט כמובן, והם יעשו הכל כדי לשלוח את הצבא לצד השני של העולם. כמובן שזה סווג כתיאוריית קונספירציה, אבל לא הרבה זמן אחרי, התברר שהבחורה היא בכלל ממשפחת המלוכה בכווית, שה-CIA שלח אותה לשעורי משחק כדי שתלמד לשקר ואפילו שילמו לה, ולא רק לה, הרבה מאוד כסף כדי שתשקר בעדות שלה בפני נציגי הממשל. פרשת ווטרגייטכאשר הסיפור הבא התברר כאמיתי האיש החזק בעולם, נשיא ארה"ב ריצ'ארד ניקסון, נאלץ להתפטר. בשנת 1972 טענו הדמוקרטים, שהתנגדו בתוקף למלחמת וייטנאם, שנציגי הממשל והמפלגה הרפובליקנית מרגלים אחריהם ואפילו פורצים להם למשרדים. רוב הציבור האמין שמדובר בשטות גמורה ופטרו את זה כמפלגה שלא מקבלת את העובדה שהיא לא בשלטון.שנתיים לאחר מכן נחשפו סדרה של הקלטות שהוכיחו, לא רק שהיה גם היה, כי אם גם שהנשיא בעצמו ידע על מה שקרה. הוא שילם על כך במשרתו. זמן קצר לאחר מכן החל מה שמכונה "טבח ליל כל הקדושים", עריפת ראשים רבים, שכללו בין השאר את הנרי קיסינג'ר שהיה היועץ הכל יכול לביטחון לאומי וראש ה-CIA, וויליאם קולבי.


סמים בחסות ה-CIAבאוגוסט 1996 פרסם העיתונאי זוכה פרס פוליצר, גארי ווב, סדרה של כתבות שחשפו ברית סודית וחשוכה בין ה-CIA לצבא מורדים בניקרגואה, שנועד להפיל את המשטר הסוציאליסטי במדינה, לבין גנגסטרים וכנופיות במחוזות לוס-אנג'לס. בשנים שלפני פרסום הכתבות, העיר האמריקאית הוצפה בסמים קשים והסוחרים שם לא ידעו שהמקור, על פי ווב, זו סוכנות הביון. ארגוני הפשיעה התעשרו מהסמים, רכשו הרבה נשק ועשו הרבה צרות. ה-CIA הרוויח מזה הרבה מאוד כסף שמימן מבצעים שחורים, גם כאלה שלא אושרו על ידי הממשל בוושינגטון.כמה שנים לאחר מכן הודה בכיר בסוכנות שהסיפור נכון. בשנת 2004 נמצא ווב כשבראשו שני כדורי אקדח, באופן רשמי הוא התאבד, באופן לא רשמי - קשה לאדם לירות לעצמו כדור לראש ולאחר מכן לירות עוד אחד.מבצע נורת'וודסבחודשים האחרונים אנחנו עדים להתחממות ביחסים שבין ארה"ב לקובה, שעד היום ממש שנאו אחת את השנייה. כמה שנאו? על פי תיאוריית קונספירציה שהייתה נפוצה בשנות ה-60 וה-70 צבא ארה"ב וסוכנות הביון המרכזית תכננו להוציא לפועל את מבצע נורת'וודס. המבצע כלל תוכניות מפורטות לפיגועים בערי ארה"ב, בעיקר בערים מיאמי ווושינגטון, והכל רק כדי שיהיה להם תירוץ להאשים את פידל קסטרו ולצאת נגד קובה למלחמה.באמת נשמע הזוי, שמדינה תבצע פיגועים בשטח של עצמה רק כדי לצאת למלחמה. ב- 18 בנובמבר, שנת 1997, פורסמו סדרה של מסמכים מסווגים, כחלק מחקירת רצח קנדי והניסיון לשלול את כל התיאוריות שקשורות לרצח הזה, וחלק מהמסמכים חשפו שאכן היה מבצע כזה, ובו תוכניות של הממשל לפגוע בארה"ב עצמה. מזל שהיה מי שהחליט שלא להוציא את זה לפועל.


מלחמת וייטנאם פרצה בגלל קרב שלא היהזו הייתה אחת מהמלחמות הקשות ביותר של ארה"ב, כזו שעלתה בחייהם של 58 אלף חיילים והביאה לשבר גדול בחברה. ומדוע פרצה המלחמה? באוגוסט 1964 הודיע נשיא ארה"ב, לינדון ג'ונסון, שמשחתת אמריקאית הותקפה על ידי ספינת צפון וייטנאמית ללא שום התגרות, מה שגרם לזעם בציבור. האירוע התרחש במפרץ טונקין ושם המפרץ הפך לשם התקרית. הציבור דרש נקמה והקונגרס העביר את "החלטת מפרץ טונקין", שמשמעותה עוד ועוד חיילים אמריקאים, כמו גם תקיפות אוויריות, במדינה שאת שמה לא שמע איש בארה"ב עד לאותו היום. כבר באותן שנים נטען שכלל לא הייתה תקרית, שהמשחתת לא הותקפה ואנשיה רק דמיינו תקיפה, או שהייתה זו רק תקלה טכנית.על פי אותן שמועות, בפנטגון ובממשל ידעו שכלל לא הייתה תקיפה נגד המשחתת, אבל זה פשוט בא להם טוב והם ניצלו את התקרית המדומיינת. יש לציין שיתכן והיו שתי תקריות, אחת קטנה שבאמת הייתה ושנייה שהממשל המציא. איך שלא יהיה, זה עלה בהרבה מאוד חיי אדם, למשל שלושה מיליון וייטנאמיים. בשנת 2005 נחשפו מסמכים מסווגים של ה-NSA מהם התברר שהקונספירציה הייתה נכונה, שכולם ידעו שהנשיא ג'ונסון פשוט קפץ על העגלה, כשהוא יודע שהכל מפוברק.מבצע מהיר ועצבניטוב, זה באמת נשמע כמו תיאוריית קונספירציה הזויה, לספק לקרטלי הסמים כלי נשק אמתיים כדי לעלות על מקורות הנשק שלהם. כבר שנים שהשמועות האלה מסתובבות בארה"ב ומקסיקו, וכמו בלא מעט תיאוריות מהסוג הזה הן נשללו תוך הבעת זלזול. על פי הטענות, סוכנים אמריקאים הבריחו למקסיקו לפחות 2,000 כלי נשק, אקדחים ורובי סער, כדי שאלה יחדרו לנתיבי ההברחה של קרטלי הסמים במקסיקו, וכך ידעו לחסל את אותם נתיבים. מאוד מהר כלי הנשק צצו בכל מני מקומות. אחד מהם אף שימש לרצח קצין ביטחון אמריקאי.כמו תמיד כלי התקשורת במעצמה הגדולה בעולם חשפו מסמכים מסווגים מהם התברר שהשמועות נכונות, ושהתכנית הזו אושרה בדרגים גבוהים מאוד ומקורבים לנשיא אובמה עצמו. ראש סוכנות מסווגת שילם על הדבר בתפקידו ואתו גם התובע הכללי של ארצות הברית אריק הולדר, שהעיד בפני הקונגרס ואמר כי הוא למד על הפרשה רק מהפרסומים, מה שהתברר כשקר אחרי שנחשפו עוד מסמכים.


מדביקים שחורים בעגבת במשך עשרות שנים רווחה בקרב הקהילה השחורה שמועה כי הממשל הדביק מאות גברים שחורים בעגבת, או שידע שהם נגועים במחלה ובמקום לסייע להם הפך אותם לעכברי מעבדה. למרות שכבר בשנות ה-40 היה טיפול הולם במחלה, הפנצילין, הנדבקים לא זכו לטיפול תרופתי רק כדי שעורכי המחקר ילמדו את התפתחות המחלה, מה שכלל בין השאר מוות בייסורים קשים. כך לפחות טענו המאמינים בתיאורית הקשר הזו, רובם מהקהילה השחורה. הלא מאמינים, באופן לא מפתיע היו לבני העור שזלזלו בכל מי שהעלה את הטענות.כל הסיפור הזה זכה לקבל תפנית חדה, כאשר ב-1997 הנשיא ביל קלינטון התנצל בפני הנבדקים שנשארו בחיים, רק 9 בני אדם מתוך 399.המוסד רצח אופוזיציונר מרוקאיבתחילת שנות ה-60 שלט במרוקו המלך חסן השני, שהיה חם על מהדי בן ברקה. זה האחרון נדון למוותאחרי שברח מהמדינה. באמצע שנות ה-60 פנו אנשי מודיעין מרוקאים לאנשי המוסד, איתם היו בקשרים טובים, ולאנשי המודיעין הצרפתי, ובקשו להיעזר בכישורים שלהם, ובקיצור שיביאו להם את בן ברקה ממקום מחבואו, הם כבר ידעו מה לעשות. הסיפור התפוצץ כשנשיא צרפת דאז זעם על המעורבות של המודיעין שלו, והישראלי, בפרשה והעמיד את אנשיו לדין. מאוד מהר נפוצו בארץ שמועות שישראל הייתה מעורבת ברצח והתחיל בלגן גדול.באותם ימים דברים כאלה לא הגיעו לתקשורת, והיחידים שהעזו לפרסם את המעורבות הישראלית היו העיתונים "העולם הזה" ו"בול", שהיה בעצם מגזין פורנו רך. על כן היחס לדבר כקונספירציה היה ברור. כאשר בשב"כ שמעו על כך שהם מתכוונים לפרסם כתבות תחקיר בנושא המעורבות הישראלית ברצח, הם פשטו על המערכות והחרימו את כל הגיליונות ואף העמידו לדין את אחד העורכים, מה שהגביר את גל השמועות. לאורך השנים החלו להתפרסם בעיתונות הישראלית שלל כתבות בנושא, אבל את החותמת הסופית לכך שהסיפור קרה קבלנו בשנות ה-70, אז נחשפו מסמכים מסווגים של ה-CIA בנושא. הסערה בנושא התעוררה שוב, אחרי שמסמכים נוספים נחשפו בתחילת שנות ה-2000.


המקור הוא Mako