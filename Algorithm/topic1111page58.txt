עם כל הכבוד לפרשנויות השונות לעולמם של הדרדסים, יש הקשר תרבותי ליצירה הזו:

מדובר על יוצר קומיקס (שם העת שלו הוא Peyo) שהיה חלק מקהילת יוצרי קומיקס בלגית החל משנות ה-50, שהיתה מאוד פוריה ושהמסגרת שלה היתה כמה כתבי עת של קומיקס לילדים, מאוד פופולריים, גם בצרפת. הקומיקס הבלגי ואחיו התאום הצרפתי הינם מאוד שונים מהקומיקס האמריקאי המוכר לנו בעיקר בזכות גיבורי-העל. אגב, גם המינוח שונה, ודוברי הצרפתית מכנים זאת Bandes Dessinées, דהיינו "רצועות מאויירות". 

הסביבה היצירתית הזו היתה כר פורה לטווח רחב של יצירה, עם דגש על אמנים אנטי-מימסדיים, משולב עם יצירה עבור ילדים צעירים, שעבורם אותן "רצועות מאויירות" היוו את חומר הקריאה העיקרי אם לא הבלבדי. וכך גם יש לתפוס את "הדרדסים": שילוב של חומר תמים למדי, שמהולים בו מסרים מתוך עולמו של היוצר. מכיוון שהיצירה הזו נבעה מהמסורת האירופית, היא ניזונה מהמיתוסים המקומיים, בינהם סיפורי האגדות שהיו לחם חוקם של ילדים מזה דורות. כך לדוגמה, ג'י. אר. אר. טולקין, היוצר של "שר הטבעות" שאב את השראתו מהמיתולוגיה הנורדית, ויתרה מזו, אותו ספר הוא תוצר של מחקר ארוך של אותה מיתולוגיה ענפה וצבעונית.

המסגרת של הדרדסים היא ימי הביניים, ולכן העיסוק בכישוף. בנוסף, מיקום הסיפור במסגרת הזו איפשר ליוצר לפתח דגם של חברה אוטופית ללא טכנולוגיה, ולהציג אפשרות לחברה אנושית המתנהלת כקהילה המשתפת פעולה מתוך אחווה, ולא מבוססת על כל המנגנונים החברתיים-כלכליים המוכרים לנו מהעולם האמיתי. בחלק מהסיפורים שפורסמו, היוצר אף מביע ביקורת חברתית על החברה הטכנולוגית ונזקיה (משהו דומה למה שקורה בפרוייקט "אמת אחרת"? האם עקב זאת הפרוייקט הזה הוא שלוחה של סטאלין?).

מי שרוצה לכנות זאת "קומוניזם", שיהיה לו לבריאות, בעיני זו תפיסה מעט פשטנית, לפיה כל ניסיון לתאר חברה שלא מבוססת על דיכוי וניצול מכונה "קומוניזם". אגב, זה עומד בסתירה חדה עם הדימוי הציבורי המקובל של הקומוניזם, לפיו זו חברה שמאוד מבוססת על דיכוי, ואף אלים מאוד (ע"ע משפטי סטלין) . למי שהסתירה הזו לא מפריעה... כנראה ששום סתירה אחרת כבר לא תפריע לו.

לגבי האשמה באנטישמיות: את זה אני דווקא כן מקבל, מכיוון ששנאת היהודים מושרשת כה עמוק בפולקלור האירופאי, שאנשים בכלל לא מודעים לכך שהם בעצם מבטאים סטראוטיפים אנטישמיים. כפי שכל אחד מאיתנו מלא בכאלו סטראוטיפים לגבי כל מני אוכלוסיות: הערבים אלימים ורצחניים, המרוקאים תוקעים סכינים, הרומנים גנבים, הצרפתים חרמנים, האיטלקים מאהבים לטינים ורומנטיים, השוודיות מזדיינות בלי הכרה, הבריטים ג'נטלמניים ובעלי הומור שנון, השווצרים דייקנים, הטורקים דופקים אנאלי, לסינים עיניים מלוכסנות (מתי באמת הסתכלתם בעיניים של סינים?)...ואתם מוזמנים להשלים את מה ששכחתי.

נקודה אחרונה חשובה: סדרת האנימציה המדוברת הינה תוצר של סביבה תרבותית-כלכלית אחרת, כך שהיא מעבירה מסרים אחרים ומשרתת מטרות אחרות. ואם כבר דובר על קומוניזם, קשה לי להאמין שאולפני ענק אמריקאים כ- Hanna-Barbera וה- Warner Bros. Pictures שהפיקו את סדרת האנימציה בתחילת שנות ה-80 קידמו אג'נדה קומוניסטית... אך בעולם של קונספירציות, הכל אפשרי: סטאלין עבד עבור מלכת אנגליה, ומאו צה טונג אצל רוקפלר, וכולם היו בני בבונים חופשיים 


נכתב במקור על ידי: Danton