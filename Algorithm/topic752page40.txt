קרדיט לאתר אחר


האנדרטה המוזרה ביותר באמריקה משקיפה על עמק צחיח בצפון ג'ורג'יה. חמישה לוחות אבן מאסיביים של גרניט משוייף צומחים מתוך האדמה בתבנית שצורתה כוכב.הכיתוב על האנדרטה והמסתורין האופף את בנייתה הביאו רבים להאמין שהיא נוצרה בידי מסדר חשאי שנקרא "אילומינטי" או בידי מסדר "הבונים החופשיים" כהכנה לקראת סדר עולמי חדש שבמסגרתו רק אחוז קטן מהאנושות ישרוד.


האנדרטה המוזרה ביותר באמריקה משקיפה על עמק צחיח בצפון ג'ורג'יה. חמישה לוחות אבן מאסיביים של גרניט משוייף צומחים מתוך האדמה בתבנית שצורתה כוכב. גובהו של כל לוח 4.87 מטר כאשר ארבעה מהם שוקלים יותר מ-20 טונות כל אחד. ביחד הם תומכים בלוח אבן השוקל יותר מאחד עשר טונות. כשמתקרבים למונומנט, קשה שלא לחשוב מיד על המקבילה שלו באנגליה, הסטונהנג', או אפילו על לוח הגרניט השחור מהסרט 2001: אודיסיאה בחלל. האנדרטה, שנבנתה ב-,1980 ממתינה בשקט לסוף העולם כפי שהכרנו אותו.
המבנה העצום הזה, שידוע בשם: אנדרטת ג'ורג'יה, היא מסתורין השרוי באפלה. איש אינו יודע מי מימן את בנייתו ולמה. הרמזים היחידים למקורו נמצאים בלוח קטן הממוקם לרגליו ובו תיאור מימדי האנדרטה והסברים על החורים והחריצים המורכבים שעל פניה, שמייצגים תנועות כוכבים ואת תנועת השמש. על לוחות האבן העצומים חרוטים מסרים מוזרים ב-8 שפות שונות, ביניהן אנגלית, ערבית, עברית, סוואהילית ועוד. מה שכתוב על הלוחות נראה כמו אידיאולוגיה מוזרה של העידן החדש. חלק מהמסרים מזכירים אאוגניקה, השבחה גזעית, כמו המסר: “לכוון את הילודה בתבונה, על-ידי שיפור הכושר והרבגוניות”; מסרים אחרים נשמעים כמו אמרות מיסטיות של העידן החדש כמו: “להעביר אמת יופי ואהבה בחיפוש הרמוניה עם האין-סופי”
התיאוריות הנוגעות למבנה עלום זה רבות. רוב העדויות מציירות תמונה שבה המסרים נועדו לניצולים של איזו קטסטרופה, או כפי שחלק טוענים, הנחיות ברורות לאליטות השולטות בעולם כיצד לכוון את העתיד לעבר “חזרה להרמוניה עם הטבע” שבה תופחת האוכלוסיה העולמית מ-7 מיליארד אנשים ל-500 מיליון אנשים ויצירת ממשלה כלל עולמית אחת עם בתי משפט מרכזיים וחוקים עולמיים. כבר יותר משלושה עשורים שהמבנה העצום והמוזר בג'ורג'יה גורר אחריו תגובות הנעות מהערצה מוחלטת לשאט נפש וטענה שמקור המסרים הוא השטן. תומכי המבנה ומסריו (אחת מהידועות שבהם היא יוקו אונו) היללו את המסר שקורא, לדעתם, לחשיבה רציונאלית והרמוניה עם הטבע. המתנגדים קראו למבנה עשרת הדברות של האנטי קרייסט.

מי שלא היו הארכיטקטים והמתכננים הסמויים של המבנה, הם ידעו מה הם עושים: האנדרטה בנויה בצורה הנדסית מופתית ומורכבת שעוקבת אחר תנועת השמש בדיוק רב. המבנה הצליח ליצור הערצה ופליאה והוא משך תומכים רבים המגנים עליו מפני רצונם של רבים לראותו הרוס ומושמד. זה ברור שיוצרי המבנה הכירו היטב את נפש האדם. אנשים יעריצו את מה שהם לא מבינים לפחות כמו את מה שהם מבינים.





אנדרטת ג'ורג'יה היא כנראה המבנה החידתי ביותר בארה"ב. לוחות גרניט עצומים שעליהם חקוקות הוראות לבניית ציווליזציה אחרי ש-90 אחוזים ממנה הושמדו. רק אדם אחד יודע מי בנה אותה ולשם מה, והוא לא מתכוון לספר... צילום: Dan Winters 
ההתחלה
סיפורה של אנדרטת ג'ורג'יה התחיל בצהרי יום שישי ביוני 1979, כאשר אדם אלגנטי עם שיער כסוף הופיע במחוז אלברט. הוא עשה את דרכו למשרדי חברת אלברטון משייפי גרניט, והציג עצמו כרוברט ס. כריסטיאן. הוא טען שהוא מייצג “קבוצה קטנה של אמריקנים נאמנים” שתיכננו את בנייתו של מבנה אבן גדול ומורכב בצורה יוצאת דופן. הוא הגיע למחוז אלברט כי הוא ידע ששם מייצרים את הגרניט הטוב בעולם.
ג'ו פנדלי, נשיא חברת אלברטון, הנהן בחופזה ברצותו להמשיך בשגרת יומו. אך כאשר כריסטיאן תיאר את המבנה המתוכנן, פנדלי עצר את מה שעשה. לא רק שהאיש ביקש אבני גרניט בגודל שעוד לא נכרה במדינה, הוא רצה שהם ייחתכו וישויפו למין מבנה אסטרונומי עצום.
בשביל מה צריך את המבנה הזה? פנדלי שאל. כריסטיאן הסביר שהמבנה ישמש כמצפן, לוח שנה ושעון. בנוסף תידרש חריטה של מסרים בשמונה שפות שונות, העיקריות בעולם, והוא צריך להיות עמיד בפני כל קטסטרופה שהיא.
דיוק מתוכנן
נבנתה על מנת לשרוד את האפוקליפסה, אנדרטת ג'ורג'יה משמשת לא רק כהוראות לעתיד – לוחות הגרנט העצומים משמשים גם כשעון, לוח שנה ומצפן.
1 . האנדרטה יושבת בנקודה הגבוהה ביותר במחוז אלברט והיא מוכוונת לעקוב אחר תנועת השמש ממזרח למערב לאורך כל השנה.
2. ביום השוויון, מבקרים שעומדים בצד המערבי של חרך באבן שזכה לכינוי:“חרך הדואר” ממוקמים כך שהם רואים את זריחת השמש באופק.
3. חור בגובה העיניים שנקדח לתוך עמוד התמיכה המרכזי מאפשר לצופים בצד הדרומי לראות את כוכב הצפון.
4. חור בקוטר 7/8 אינץ' שנקדח בכיפת האבן מרכז קרן שמש על העמוד המרכזי ובצהרי היום מראה במדויק את היום בשנה.
סיור מצולם באנדרטה:
<iframe height="315" src="https://www.youtube.com/embed/ojyBTAuv8Uc?fs=1&feature=oembed" frameBorder="0" width="420" allowfullscreen=""></iframe>
פנדלי כבר נפטר, אך זמן קצר לאחר שבניית האנדרטה הושלמה, שאל אותו כתב טלוויזיה שנשלח לסקר את האירוע מה הוא חשב כשהוא שמע לראשונה את תוכניתו של כריסטיאן. “חשבתי שעומד מולי משוגע. איל אוכל לגרש אותו החוצה?”, אמר פנדלי. הוא ניסה לרפות את ידיו של המבקר בנוקבו בסכום גדול פי כמה ממה שהיה גובה על פרוייקט כזה. העבודה תזדקק לכלים מיוחדים, מיכשור כבד ותשלום ליועצים, הסביר לו פנדלי. אך כריסטיאן בקושי הנהן ושאל כמה זמן תארך העבודה. פנדלי העריך שכשישה חודשים, לפחות. הוא לא היה חולם להתחיל אפילו פרוייקט כזה עד שהוא ישתכנע שכריסטיאן יוכל לשלם לו, ואז כריסטאן שאל אם יש בנקאי אמין בסביבה. פנדלי שלח אותו לחפש אחר וויאט מרטין, נשיא הבנק של עיירת גרניט.
מסרים חקוקים בשמונה שפות - המסר בעברית על אחד הלוחות

מרטין הוא האדם היחיד היום חוץ מפנדלי המנוח שראה את כריסטיאן פנים אל פנים. “פנדלי צלצל אלי ואמר, 'יש כאן איזה משוגע שרוצה איזה אנדרטה משוגעת'”, מרטין אמר. “אך כשהבחור הופיע, הוא לבש חליפה יוקרתית מאוד, מה שגרם לי לקחת אותו קצת יותר ברצינות. הוא התבטא בבהירות, בבירור בעל חינוך טוב והשכלה.” מיד בפגישתם הראשונה אמר כריסטיאן למרטין ששמו הוא שם בדוי. הוא אמר שקבוצתו תכננה את הפרוייקט בצורה חשאית במשך 20 שנה והיא רוצה להישאר אנונימית לנצח. “וכשהוא אמר לי מה הוא וקבוצתו רוצים לעשות, כמעט נפלתי מהכסא,” מרטין אמר. “אמרתי לו, 'אני חושב שזה אותו הדבר כמו להשליך את הכסף הזה לביוב.' הוא רק הביט בי ונענע את ראשו, כאילו הוא ריחם עלי, ואמר, 'אתה לא מבין'.“
מרטין הוביל את כריסטיאן במורד הרחוב לכיכר העיר, היכן שניצבה אנדרטת מזרקה שכללה טבעת עם 13 לוחות גרניט, כל אחד בקושי בגובה של 70 סנטימטר, שסימלו את המתיישבים המקוריים. “אמרתי לו שזה הפרוייקט הגדול ביותר שעשינו באזור עד כה,” אמר מרטין. “זה לא הפריע לו כלל.” “בהבטיחו לחזור ביום שני, האיש עזב כדי לחכור מטוס ולחפש מהאוויר אחר אתרים מתאימים להקמת האנדרטה.”
כאשר חזר כריסטיאן לבנק ביום שני, מרטין הסביר לו שהפרוייקט לא יתחיל עד אשר הוא יוודא את זהותו האמיתית ו”יקבל בטחונות כספיים.” בסופו של דבר שני האישים הגיעו להסכם: כריסטיאן יגלה את שמו האמיתי בתנאי שמרטין ישאר המתווך היחיד, יחתום על הסכם סודיות שבו הוא יתחייב שלא למסור לעולם את המידע לנפש חיה, ויסכים להשמיד את כל המסמכים והעדויות הקשורים לפרוייקט כאשר יגיע לסיומו. “הוא אמר שהוא ישלח את הכסף מבנקים שונים ברחבי המדינה,” אמר מרטין, “בגלל שהוא רצה לוודא שאי אפשר לעקוב אחריהם. הוא הבהיר שהוא מאוד רציני בעניין החשאיות.”
לפני שעזב את העיר, שוב נפגש כריסטיאן עם פנדלי והציג בפניו קופסת נעליים עם דגם מעץ של האנדרטה בנוסף לכעשרה עמודים של הוראות נוספות. פנלי לקח את הדגם והמסמכים אבל נשאר ספקן. עד אשר מרטין צלצל ביום שישי לאחר מכן ואמר שקיבל הפקדת מקדמה של 10,000 דולר. לאחר מכן הפסיק פנדלי לפקפק, והחל לעבוד. “אבי אהב אתגרים,” אמרה בתו של פנדלי, מליסה פנדלי קורסו, “והוא אמר שזהו הפרוייקט המאתגר ביותר בהיסטוריה של מחוז אלברט.”
בניית האנדרטה החלה מאוחר יותר באותו הקיץ. קבוצתו של פנדלי תיעדה את הבניה במאות צילומים. פטישי אוויר נכנסו לעומק של כ-30 מטרים בתוך מכרה הפירמידה בעיירה, בחיפושם אחר סלעי גרניט גדולים מספיק כדי לשמש בבניה. פנדלי וצוותו עצרו את נשימתם כאשר לוח גרניט במשקל 28 טונות הורם מהאדמה. מבער מיוחד (למעשה כמו מנוע סילון ממוזער המשמש לחיתוך ושיוף סלעי גרניט) הובא לאלברטון כדי לנקות ולשייף את האבנים, וזוג סתתי אבן נשכרו כדי להחליקם.
פנדלי ומרטין עזרו לכריסטין למצוא מקום מתאים להקמת האנדרטה במחוז אלברט: גבעה שטוחת ראש. בעבור 5,000 דולרים מכר החוואי ווין מולינקס חלקה בת חמישה אקרים. בנוסף לתשלום, כריסטיאן הסכים לאפשר לבקר של החוואי לרעות בשטח האנדרטה לכל חייו, וחיי ילדיו. וחברת הבנייה של מולינקס קיבלה את עבודת היסודות.
כאשר הושלמה קניית האדמה, עתידה של האנדרטה הובטח. כריסטיאן נפרד לשלום מפנדלי במשרדי חברת גרניט בהוסיפו, “לעולם לא תראה אותי שוב.” ואז הוא פנה לעבר הדלת, בלי אפילו לחיצת יד.
מאותו רגע, תיקשר כריסטיאן רק דרך מרטין הבנקאי, בהוסיפו לאחר מס' שבועות שהבעלות על הקרקע ועל האנדרטה תהיה בידי מחוז אלברט, שעדיין מחזיקה בה כיום. כריסטיאן אמר שגאווה אזרחית תגן עליה במשך הזמן. “כל התכתובת עם מר כריסטיאן נעשתה מערים שונות ברחבי המדינה.”, אמר מרטין. “הוא מעולם לא שלח דבר מאותו המקום פעמיים.”
המפרט
זריחה: חרך חתוך בצורה מושלמת מאפשר לקרן אור לחדור דרך לוח האבן המרכזי ולציין את יום השוויון בשנה. צילום: Dan Winters

המפרט האסטרולוגי של האנדרטה היה כ”כ מורכב שפנדלי נאלץ לשכור את שירותיו של אסטרונום מאוניברסיטת ג'ורג'יה כדי שיעזור בעיצוב. ארבעת הלוחות החיצוניים הוצבו בגבול תנועת השמש השנתית. העמוד המרכזי נזקק לשני מאפיינים מדוייקים ביותר: חור שדרכו ישתקף כוכב הצפון במשך כל השנה, וחרך שדרכו ניתן יהיה לראות את זריחתה של השמש ביום השוויון. המרכיב העיקרי של האבן שהונחה מעל הלוחות היה חור בקוטר 7/8 האינץ' שדרכו תחדור קרן שמש בצהרי היום בכל יום, בהאירה על העמוד המרכזי בצורה כזו שתציין כל יום בשנה.
אולם האלמנט המרכזי באנדרטה הוא חקיקתו של מסר בשמונה שפות על כל אחד מהצדדים החיצוניים של הלוחות המרכזיים; אנגלית, ספרדית, רוסית, סינית, ערבית, עברית, הינדית וסוואהילית. מסר נוסף שנחקק על אבן הכיפה נכתב בארבע שפות נוספות: הירוגליפית מצרית, יוונית קלאסית, סנסקריט ושפת בבל העתיקה. במסר הזה נאמר: “ויהיו אלה מצפן לעידן ההגיון”. האו”ם עזר בתרגום חלק מהמסרים ללשונות השונות, בעיקר למסר בשפות העתיקות.


תחילת הבניה
בתחילת 1980, הגיע בולדוזר כדי להכין את הקרקע להנחת היסודות. חמישה עמודי גרניט הונחו בצורת גלגל ושימשו כיסודות האנדרטה. מנוף בגובה של 33 מטרים שימש כדי להרים את האבנים האדירות למקום. מימדי כל אחת מהאבנים הצידיות היו: כ-5 מטרים וחצי גובה, כ-2 מטר רוחב, כ-36 ס' עובי. העמוד המרכזי היה בעל מימדים זהים (רק חצי מהרוחב), ומימדי אבן הכיפה שהונחה על לוחות האבן היו: כ-3.5 מטר אורך, 2 מטרים רוחב, כ-36 ס' עובי. כולל אבני היסוד, משקלה הכולל של האנדרטה הגיע לכ-130,000 טונות. מכוסה בפלסטיק שחור כהכנה לחשיפתה ביום השוויון, האנדרטה התנשאה מעל הבקר שהמשיך לרעות בשלווה בהתקרב מועד החורף.
שרטוט של האנדרטה

חילוקי דעות
האנדרטה יצרה חילוקי דעות עוד לפני חשיפתה הרשמית. חרושת השמועות הראשונה החלה בקרב חברי אגודת הגרניט של אלברטון שקינאו בחשיפה שלה זכה אחד מחבריהם. הם אמרו שפנדלי עצמו חבר למרטין הבנקאי ושניהם היו מאחורי כל סיפור האנדרטה. הרכילות הפכה לארסית עד כי פנדלי ומרטין הסכימו להיבדק בגלאי שקר במרכז הציבורי של אלברטון. השמועות שככו במקצת כאשר עיתון ה”סטאר” המקומי דיווח ששניהם עברו בהצלחה את הבדיקה. אך גל חדש של שמועות ותלונות החל להציף את הציבור כאשר התגלה מה היה המסר שנכתב על לוחות האבן. מרטין עצמו נזכר שחבריו שאלו אותו מדוע הוא שיתף פעולה עם עבודתו של השטן. הכומר המקומי, ג'יימס טראוונסטד, חזה שכתות יגיעו למקום והזהיר ש”יום אחד יקריבו כאן קורבנות.” אלה שלא האמינו לכומר ולנבואתו השחורה החלו לפקפק בעצמם כאשר סתת האבן שהיה אחראי על חקיקתן של כ-4,000 אותיות המסר שעל הלוחות, צ'ארלי קלאמפ, אמר שבזמן עבודתו על הלוחות הוא שמע “מוזיקה מוזרה וקולות שהפריעו לו”. הצוות שהקים את האנדרטה לא ידע מי מימן את בנייתה, אלא רק שזו היתה האנדרטה הגדולה ביותר באזור שהוקמה אי פעם.
הסרת הלוט
הצוות שבנה את האנדרטה לא ידע מי מימן אותה, רק שהיא היתה האנדרטה הגדולה באזור. וואיט מרטין בוחן את החקיקה האנגלית על אחד הלוחות לפני הסרת הלוט ב-1980. צילום: באדיבות מרטין יוזמויות בע"מ

הסרת הלוט מעל האנדרטה היתה ב-22 למרץ, 1980, והיא הפכה לחגיגה מקומית. חבר הקונגרס האמריקני, דאג ברנרד שמחוז הבחירה שלו כלל את אלברטון נאם מול קהל של 400 איש שזרם אל הגבעה וכלל צוותי טלוויזיה וכתבים מאטלנטה. פנדלי, סתת האבן והבעלים של מפעל הגרניט הפך לכוכב בן לילה. ובמילותיו של עורך עיתון ה”סטאר”: אלברטון הפכה לפתע למוקד תיירות.”, עם מבקרים מכל העולם שהגיעו כדי לחזות באבנים. “הגיעו אנשים מיפן ומסין, מהודו ומכל העולם שרצו לבוא ולראות את האנדרטה.”, אמר מרטין. ופנדלי ניפח את חזהו בגאווה באומרו: “שמתי את אלברטון על המפה!” הוא לא היה רחוק מהאמת שכן ב-2005, ספר התיירות של הנאשיונל גיאורפיק הכניס את האנדרטה לרשימת מוקדי התיירות באמריקה.
אך רבים מאלו שקראו את המסר על האנדרטה היו מאוד לא מרוצים. השורה הראשונה במסר היה כמובן המכשול העיקרי: “לכלכל אנושות אשר תהיה מתחת ל-500 מיליון איש בשווי משקל תמידי עם הטבע.” כבר אז היו 4.5 מיליארד על כדור הארץ, והמשמעות היא ששמונה מתוך תשעה אנשים יצטרכו למות. (היום מדובר ב-12 אנשים מתוך 13). ההוראה הזו הורחבה ע”י מסר מס' 2: “לכוון את הילודה בתבונה ע”י שיפור הכושר והרבגוניות.” לא נדרש מאמץ מיוחד לראות את האנלוגיה בין המסר הזה למה שהנאצים, בין היתר, ניסו להשיג. ההנחיה השלישית הנחתה את הקוראים: “לאחד את האנושות בלשון חדשה זהה.” המסר הזה שלח צמרמורות בגב הכמרים שידעו שבכתבי הקודש הנוצריים ישנה נבואה על זמן שבו תהיה לשון אחת זהה וממשלה כלל עולמית כהישגיו של האנטי-כרייסט. מסר מס' 4 הנחה: “לשלוט ביצר, אמונה, מסורת וכל הענינים באופן המתקבל על הדעת.” וגם הוא זיעזע את הכמרים והמנהיגים הרוחניים שכן אחד מעמודי התווך של הדתות הממוסדות הוא שהאמונה הנכונה מכוונת על-ידם. ששת המסרים האחרונים התקבלו על-ידי כולם ללא התנגדות. המסר השישי: “להגן על אנשים ואומות בחוקים הוגנים ובבתי משפט ישרים.” המסר השביעי: “לאפשר לעמים ממשל פנימי, משא ומתן בינלאומי יקבע בבית הדין העולמי.” המסר השמיני: “להמנע מחוקים קטנוניים ומפקידים חסרי תועלת.” המסר השמיני: “לאזן זכויות אישיות עם חובות חברתיות.” המסר התשיעי: “להעריך אמת-יופי-ואהבה בחיפוש הרמוניה עם האינסופי.” המסר העשירי והאחרון: “אל תהיו לסרטן עלי ארץ. השאירו מקום לטבע. השאירו מקום לטבע.”
אפילו בזמן שהמקומיים התווכחו על היתרונות היחסיים של הדיברות הללו, נראה היה כי הנבואות הנוראיות של טרווסטנד מתגשמות. בתוך כמה חודשים, כנס מכשפות מאטלנטה אימץ את האנדרטה כביתם הרחק מהבית, מקיימים מסעות עלייה לרגל בסופי שבוע לאלברטון לקיים טקסים פגאנים שונים (רוקדים ושרים וכל מיני דברים כאלה, אומר מרטין) ולפחות טקס נישואין אחד בין מכשפה למכשף. שום בני-אדם לא הוקרבו על מזבח האבנים, אבל ישנן שמועות כי למספר תרנגולות נכרת הראש. במאמר משנת 1981 בירחון 'דיווחי עב”מים' (UFO Reports) צוטט נוני באצ'לדר (מתואר במאמר כ”מדיום נודע מאטלנטה”) כצופה שהתכלית האמיתית של האנדרטה תחשף “ב-30 השנים הבאות”. כשנצפות מלמעלה, האבנים יוצרות את הצורה X, הצורה המדווחת בתצפיות על עב”מים כמנחת המושלם.
מבקרים המשיכו להגיע, אבל אחרי מספר חקירות שנכשלו בגילוי זהותו של ר.ק. כריסטיאן, התקשורת איבדה עניין. סקרנות התלקחה שוב, לזמן קצר, ב-1993 כשיוקו אונו תרמה שיר שנקרא “האבנים של ג'ורג'יה” לאלבום למען אמן האוונגארד ג'ון קייג', בו יוקו מזמרת את הדיבר ה-10 והאחרון כמעט מילה במילה: “אל תהיו סרטן עלי כדור הארץ – השאירו מקום לטבע – השאירו מקום לטבע”.
עשור מאוחר יותר, לעומת זאת, כשהקומיקאית רוזאן בר ניסתה לשלב את האנדרטה בסיבוב הופעות הקאמבק שלה,
נדמה היה כי לאף אחד לא אכפת.
כריסטיאן שמר על קשר עם מרטין, כותב לבנקאי כל כך בקביעות שהם הפכו לחברים לעט. מדי פעם, כריסטיאן היה מתקשר מטלפון ציבורי בשדה התעופה של אטלנטה לומר שהוא באזור, והשניים היו נפגשים לארוחת ערב בעיר האוניברסיטאית אתונה, 40 מייל ממערב לאלברטון. בשלב הזה, מרטין כבר לא הטיל ספק בחשאיותו של כריסטיאן. האיש המבוגר הסיט בהצלחה את סקרנותו של מרטין ע”י ציטוט מתוך “התבוננות בסטונהג'” של הנרי ג'יימס: “אתה יכול לשאול מאה שאלות על ענקי האבן הללו, המסותתים בחיספוס, כשהם מתכופפים בהתבוננות בחבריהם שנפלו, אך סקרנותך תצנח מתה בדממה האדירה ושטופת השמש העוטפת אותם.” "כריסטיאן מעולם לא הסכים לומר לי דבר על הקבוצה הזאת אליה השתייך,” אומר מרטין. מרטין קיבל את מכתבו האחרון מכריסטיאן בסביבות התקפות הטרור ב-11/9 והניח שהאיש, שהיה צריך להיות באמצע שנות השמונים לחייו, נפטר מאז.
ג'ו פנדלי מחברת "גרניט פנדלי" שבנתה את האנדרטה מדגמן בשביעות רצון מול יצירת המופת שלו. תמונה באדיבות: פנדלי יוזמויות בע"מ

סיפורו המסתורי של ר.ק כריסטיאן והעדרות המידע בנוגע למשמעותה האמיתית של האנדרטה היה מועד להפוך למוקד משיכה שאין לעמוד בפניו עבור כל אלה שראו את הרמזים לקיומה של ממשלת צללים והשליטה המוחלטת של האליטות. באופן לא מפתיע, שלושה עשורים מאוחר יותר אין מחסור במשקיפים שממהרים למלא את הפערים בכל מיני הסברים.
ביניהם נמצא פעיל בשם מארק דייס, מחבר הספר “מנשר ההתנגדות”. ב-2005 דייס (שהשתמש בשם בדוי משלו – “ג'ון קונר” – שנלקח מהדמות הראשית בסרטי “המחסל”) החל לדרוש שהאנדרטה “תנופץ למיליון חתיכות”. הוא טוען שלמצבה “יש שורשים שטניים עמוקים”, השקפה שזיכתה אותו בכיסוי נרחב, בעיתונות המודפסת ובאינטרנט. לדברי דייס, כריסטיאן היה חבר מדרגה גבוהה ב”חברה לוציפריאנית סודית” בחזית הסדר העולמי החדש. “העילית מתכננת לפתח טכנולוגיה מצליחה להארכת חיים בעשורים הקרובים שכמעט תעצור את תהליך ההזדקנות” אומר דייס, “והם מפחדים שעם האוכלוסיה הרבה שנמצאת כרגע על כדור הארץ, ההמונים ישתמשו במשאבים שהעילית רוצה לעצמה. האנדרטה היא עשרת הדיברות של הסדר העולמי החדש. היא גם דרך לעילית לסחוט כמה צחוקים על חשבון ההמונים שאינם מיודעים, כשהאג'נדה שלהם עומדת בהירה כאור השמש והזומבים אפילו לא מבחינים בה.”
באופן אירוני, מסריו של דייס רק יצרו יותר יחסי ציבור לאנדרטה. בעקבות כך, הגיעו מבקרים חדשים לאנדרטה, עובדה שגרמה לכך שהרשויות במחוז אלברט יהיו נכונים אף פחות מקודם להסיר את מוקד משיכת התיירים הגדול באזור. פיליס ברוקס, מנהלת לשכת המסחר של מחוז אלברט, הכריזה בנובמבר האחרון כי הזדעזעה כשהאנדרטה הותקפה ע”י ונדליסטים בפעם הראשונה אי פעם. בעוד דייס מכחיש כל מעורבות בהשחתה, נראה כי הוא נתן לה השראה: מרוססים על על האבנים היו מסרים כמו “ישו ינצח אתכם, עובדי השטן” ו”לא לממשלת עולם אחת”. השחתות נוספות קבעו כי המועצה לקשרי חוץ (CFR) “מנוהלת ע”י השטן”, שהתקפות התאומים היו פעולה מבפנים, ושהנשיא אובמה הוא מוסלמי.
המשחיתים גם התיזו פוליאורתן על האנדרטה, חומר קשה להסרה בהרבה מצבע. למרות ההתאמה בין הגראפיטי ודעותיו של דייס, הוא אומר שהוא מסתייג מן המעשים. “הרבה אנשים שמחו שדבר כזה קרה וראו את זה כהתייצבות כנגד הסדר העולמי החדש” אומר דייס, “בעוד אחרים שאינם מרוצים מהאבנים ראו במעשים משהו לא מועיל ולא הולם”.
מרטין נרתע בכל פעם שהוא שומע על “החברה הלוציפריאנית הסודית”. אבל בעוד הוא לא מסכים, הוא גם מודה שהוא אינו יודע בוודאות. “כל מה שאני יכול להגיד לכם זה שמר כריסטיאן תמיד נראה לי כבחור מאד הגון וכן.
פועל משתמש במבער מיוחד כדי לשייף את סלע הגרניט. תמונה באדיבות: פנדלי יוזמויות בע"מ

דייס, כמובן, רחוק מלהיות האדם היחיד עם תאוריה לגבי האנדרטה, ג'יי וויינדר, שדרן רדיו לשעבר מסיאטל שהפך לצייד קונספירציות מלומד, השקיע זמן ומאמץ רבים באחת ההשערות הפופולריות ביותר. הוא טוען שכריסטיאן ושותפיו היו רוסיקרוציאנים, חסידי מסדר צלב הוורד, אגודה סודית של מיסטיקנים שנוסדה בגרמניה של סוף ימי הביניים וטוענת להבנה של אמיתות פנימיות בנוגע לטבע, ליקום ולממלכה הרוחנית שהוסתרו מאנשים רגילים. וויינדר טוען שהשם ר.ק כריסטיאן הוא לאות הערכה למייסד התנועה מהמאה ה-14, אדם שבתחילה נודע כפרייטר ק.ר.ק ומאוחר יותר בתור כריסטיאן רוזנקראוץ. סודיות, מציין וויינדר, הייתה סימן ההיכר של הרוסיקרוציאנים, קבוצה שהציגה את עצמה לעולם בראשית המאה ה-17 עם זוג מנשרים אנונימיים שיצרו סערה גדולה ברחבי אירופה, על אף העובדה שאיש מעולם לא הצליח לזהות אף לא חבר אחד בקבוצה. בעוד הדיברות על גבי האבנים בג'ורג'יה עומדות בניגוד לחזון אחרית הימים בנצרות השמרנית, הם מתאימות למדי לעיקרי האמונה של הרוסיקרוציאנים, ששמים דגש על היגיון ותומכים בקשר הרמוני עם הטבע.
<!--adsensestart-->
לוויינדר גם יש תאוריה בנוגע למטרת האנדרטה. הוא מאמין שבמשך דורות הקבוצה העבירה ידע על מעגל של השמש שמגיע לשיא כל 13,000 שנים. בזמן שיא המעגל פליטות אדירות בעלות הילה יוצאת מגדר הרגיל אמורות להשמיד את הארץ. בינתיים, ארגון הצללים מאחורי האנדרטה מתזמר “תוהו ובוהו כוכבי”, וויינדר מאמין, שהתחיל בקריסת המערכת הכלכלית של ארה”ב לא מזמן ויביא, בסופו של דבר, לשיבושים באספקת הדלק והאוכל, מהומות ענק ומלחמות אתניות ברחבי העולם, שכולם מובילים לארוע הגדול ב-21/12/2012.
“הם רוצים להביא לירידה באוכלוסיה,” אומר וויינדר, “וזה מה שהם חושבים שיביא לכך. האנדרטה היא ההוראות שלהם לניצולים.”
כשהוא שומע את הרעיונות של וויינדר, מרטין מנענע בראשו ואומר שזה “מסוג הדברים שגורמים לי לרצות לספר לאנשים כל מה שאני יודע”. מרטין פרש כבר מזמן מבנקאות וכבר לא גר באלברטון, אולם הוא עדיין שומר הסוד הרשמי, והיחיד של האנדרטה. “אבל אני לא יכול לגלות”, הזקן מוסיף במהרה. “הבטחתי”.
מרטין גם הבטיח להשמיד את כל המסמכים המתעדים את עסקאותיו עם עם כריסטיאן, אעפ"י שהוא לא קיים את ההבטחה הזאת – לפחות לבינתיים. בקצה המוסך שלו נמצא פח פלסטיק גדול (למעשה, המארז הקשיח של מחשב IBM שהוא רכש ב-1983) מלא בכל המסמכים הקשורים באנדרטה שהגיעו לידיו, כולל המכתבים מכריסטיאן.
במשך שנים מרטין חשב שאולי הוא יכתוב ספר, אך כעת הוא יודע שהוא כנראה לא יכתוב. עוד משהו שהוא לא יעשה הוא להסכים לי (לכותב המאמר) להסתכל במסמכים. כשאני שואל אם הוא מוכן לקחת את מה שהוא יודע איתו לקבר מרטין אומר שכריסטיאן היה רוצה שהוא יעשה את זה בדיוק. “לכל אורך הדרך הוא אמר שמי שהוא ומניין הוא הגיע חייבים להשמר בסוד. הוא אמר שככה תעלומות עובדות.
אם אתה רוצה לשמור על העניין של אנשים, יש גבול למה שאתה יכול לגלות להם.”
היתר עטוף בדממה האדירה ושטופת השמש.



מה אתם חושבים? קשור לסוף העולם, לאג'נדה 21? אילומינטי?