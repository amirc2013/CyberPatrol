24.11.1994 שבועיים לפני שחגגה אלכסנדרה (סשה) ברנדט יום הולדת עשר היא נעלמה. עדי ראייה סיפרו כי בתום יום הלימודים ברנדט עמדה מחוץ לשער בית הספר 'זומר' ברמת גן והמתינה לאחותה. הם סיפרו, כי בשלב מסוים הגיע למקום גבר ששוחח עימה ולאחר מכן השניים נעלמו מהמקום. המשטרה השקיעה מיליוני שקלים בפענוח הפרשה, הופעלו מקורות בעולם התחתון, נעצרו פדופילים וסוטי מין אבל לשווא. הוחלפו צוותי חקירה אבל התעלומה נותרה כהיתה. כמעט 20 שנה אחרי, לאף אחד אין מושג מה קרה לברנדט. גם הפרסום לפני כמה חודשים לפיו מישהו ראה את ברנדט בחתונה התגלה כאזעקת שווא.



13.12.1996: עדי יעקבי בת ה-17 יצאה לבלות ברחוב שינקין בתל אביב עם אחותה התאומה שרית וחברים. מאז איש לא יודע מה עלה בגורלה. היו עדי ראייה שטענו שראו אותה מנסה לתפוס טרמפ ברחוב קינג גורג'. יעקבי התקשרה כעבור כמה שעות לביתה וניסתה לברר עם אחותה האם אביה יוכל להקפיץ אותה לחברה בנתניה. האב, לא היה בבית והערכה היא שיעקבי עלתה על טרמפ שממנו לא שבה. תמונות שלה הופצו ברחבי תל אביב, החיפושים אחריה נמשכו ימים רבים, היו שמועות שהיא נראתה בשכם, בגרמניה או ברוסיה אבל המידע מעולם לא אומת.

מה לדעתכם קרה לבנות האלו? לדעתי פדופילים חטפו אותן, בדומה למקרה של אמנדה ברי שנמצאה ב-2013 בארצות הברית, לאחר שהייתה כלואה במשך כ-10 שנים עם עוד שתי חטופות. מפחיד מאוד.