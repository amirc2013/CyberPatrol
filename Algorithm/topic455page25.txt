חייזרים קדומים או אסטרונאוטים קדומים, הידועה גם כאסכולת האסטרונאוט הקדמון,‏ היא תאוריה פסאודו-מדעית שקובעת כי יצורים אינטליגנטיים מהחלל החיצון (חוצנים) ביקרו בכדור הארץ בעבר, יצרו קשר עם בני אדם, והשפיעו על ההתפתחות של תרבויות אנושיות, טכנולוגיות ודתות. טענה נפוצה היא שהאלים מרוב, אם לא מכל, הדתות הם בעצם חייזרים או חוצנים, והטכנולוגיות המתקדמות שלהם הובנו שלא בצדק על ידי בני אדם פרימיטיביים כעדות למעמדם האלוהי.הצעות אלו הפכו לפופולריות, בעיקר במחצית השנייה של המאה ה-20, על ידי סופרים כמו אריך פון דניקן, ג'ורג'יו א. טסוקלוס, זכריה סיצ'ין, רוברט ק. טמפל, דייוויד לק, ופיטר קולוסימו,‏ וכמו כן שימשו כמכשיר עלילה ביצירות מדע בדיוני. קיומם של אסטרונאוטים קדומים לא נלקח ברצינות על רוב המדענים וההיסטוריונים, וטענות המצדדים בתאוריה זאת הופרכו לא אחת בביקורות עמיתים.‏




מרכבות האלים הוא ספר וסרט תיעודי (המבוסס על הספר) מעוררי מחלוקת של הסופר השווייצרי אריך פון דניקן, ובהם נטען כי התרבות האנושית החלה כתוצאה מביקורם של חייזרים בכדור הארץ.
הספר יצא לאור בשנת 1968, תורגם ל-28 שפות והפך מיד לרב-מכר בארצות הברית, גרמניה ו-38 מדינות נוספות. מאז פרסם פון דניקן מעל 20 ספרים באותו נושא שנמכרו בכ-60 מיליון עותקים בעולם.
בשנת 1970 הופק בגרמניה סרט תיעודי באורך מלא בשם "מרכבות האלים" המבוסס על הספר ועל ספר ההמשך "אלים מן החלל החיצון". הסרט נערך מחדש בארצות הברית בשנת 1973כסרט לטלוויזיה בשם: "בעקבות אסטרונאוטים קדומים" (In Search of Ancient Astronauts). הצלחת הספר והסרט גררה חיקויים רבים שהידועים בהם הם ספריו של זכריה סיטשין.
בשנת 1996 הפיקה חברת הטלוויזיה האמריקאית ABC סרט טלוויזיה תיעודי המבוסס על הרעיונות שבספר בשם "מרכבות האלים – התעלומות נמשכות" (Chariots of the Gods - The Mysteries Continue).
בקיץ 2003 החלה הקרנת סדרת מדע בדיוני בשם "מרכבות האלים" שהיא שילוב בין סוגת (ז'אנר) החקירה הרפואית בנוסח סדרת הטלוויזיה CSI והרפתקאות נוסח אינדיאנה ג'ונס.


לפי פון דניקן, אסטרונאוטים חייזרים הגיעו לכדור הארץ כמה פעמים במהלך ההיסטוריה האנושית. בביקוריהם אלה הם התקבלו כאלים על ידי האוכלוסייה המקומית. החייזרים בחרו את האינטליגנטי מבין האוכלוסייה המקומית כ"מלך" וסיפקו לו אמצעי להתקשרות עם האלים ("מכשיר רדיו"). הם לימדו את בני המקום אורחות ציוויליזציה בסיסיות ביותר וכן כמה ערכי מוסר, במגמה לאפשר את התפתחותו של סדר חברתי.
החייזרים היפרו כמה נשים שנבחרו במיוחד ובכך יצרו גזע חדש שדילג על שלב בסולם האבולוציה הטבעית. בביקוריהם החוזרים נבדקו תוצאות ההפריה. המשפחות הלא מוצלחות הוכחדו או הועברו לאזור אחר ונשים נבחרות הופרו שוב.
כשהחייזרים עזבו הם השאירו אחריהם סימנים שרק חברה מפותחת מבחינה טכנית ומתמטית תוכל להבינם שנים רבות אחר כך.
מהלך כזה של ההיסטוריה מתיימר להסביר את תעלומת הופעתו של האדם המודרני, האדם החושב (הומו-סאפיאנס) שאין יודעים בוודאות מהיכן הופיע, ואת תעלומת היעלמו של האדם הניאנדרטלי שנעלם תוך 5,000 עד 10,000 שנה לאחר הופעת האדם המודרני (לפני כ-30,000 שנים). שתי תופעות אלה אינן מתיישבות עם העובדות הידועות למדע כיום.

אנכרוניזם: פון דניקן מציג שורה של ממצאים ארכאולוגים הנראים על פניהם כמייצגים טכנולוגיה מתקדמת בהרבה ממה שהייתה אמורה להיות בתקופה שממנה באו ממצאים אלו:

מפת פירי רייס – אדמירל טורקי מהמאה ה-16 שבעיזבונו נמצאה מפה ששורטטה ב-1513. המפה מראה לכאורה את יבשת אנטארקטיקה, 300 שנה לפני שנתגלתה.קווי נסקה - גאוגליפים הנמצאים במדבר נסקה, רמה גבוהה וצחיחה המשתרעת לאורך 85 קילומטר בקרבת חוף האוקיינוס השקט בין העיירות נסקה ופאלפה בחבל הארץ פמפס דה חומאנה (Pampas de Jumana – ערבות חומאנה), כ-400 קילומטרים דרומית ללימה, בירת פרו. יוצרי הקווים השתייכו לתרבות נסקה המתוארכת לתקופה בין 200 לפנה"ס לשנת 600 לספירה. הקווים יוצרים מאות תצורות שמורכבותן משתנה מקווים פשוטים וישרים שאורכם מגיע עד 20 קילומטרים, למשולשים, וטרפזים ועד לצורות מורכבות ומסוגננות של בעלי חיים כדוגמת קוליברים, עכבישים, קופים לטאות ולווייתנים ואף דמויות אנושיות. לא ניתן לזהות את קווי נסקה כצורות בעלות משמעות אלא מצפייה בהם מהאוויר. מתוך הנחת היסוד שבני נסקה לא ראו מעולם את עבודתם מנקודת תצפית זו נולדו השערות מרובות על יכולות הבנאים ומטרותיהם. השערת פון דניקן: שדה־תעופה קדום.מנגנון אנטיקיתרה - מתקן מסתורי שנשלה מהים ב-1900 משרידי ספינה טרופה ליד האי היווני אנטיקיתרה, ומתוארך למאה הראשונה לפני הספירה. המתקן מוצג כיום במוזיאון הלאומי היווני שבאתונה. המתקן מורכב ממחוונים, גלגלי שיניים, וחוגות. על המתקן הייתה לוחית ברונזה עם הסברים לתפעול המתקן. הפרופסור סולה פרייס מאוניברסיטת ייל, טען כי באמצעות המתקן ניתן היה לצפות את התנועות של השמש והירח.הסוללה החשמלית מבגדד - מתקן הדומה במרכיביו לסוללה חשמלית מודרנית שנתגלה בחפירות ליד בגדד ומתוארך בין 250 לפנה"ס ל-250 לספירה.



מבנים מהתקופה הקדומה שלא ייתכן שניבנו על ידי בני התקופה בטכנולוגיה שהייתה בידיהם:
הפירמידה הגדולה של גיזה: ההנחה המקובלת: מאות אלפי העבדים (שפון דניקן מפקפק בקיומם בשל כמות המזון הענקית שהייתה נחוצה כדי להאכילם) דחפו את האבנים במשקל שנים־עשר טון כל אחת, שמהן נבנתה הפירמידה, במישור משופע (שאורכו כ-3 ק"מ, מבנה ענק בסדר הגודל של הפירמידה עצמה, שלפי טענת הספר לא נמצאו לו שיירים ארכאולוגים) בעזרת חבלים על גלילי עץ (פון דניקן תוהה מאיפה היו להם גלילי עץ, שהרי סביר להניח שלא פגעו בעצים היחידים שעמדו לרשותם - עצי התמר המצוי - שסיפקו להם מזון).
פון דניקן מעלה את התמיהה הבאה: בהנחה שהעובדים החרוצים הגיעו לתפוקה יומית נפלאה של עשרה גושים מונחים זה על גבי זה, אזי כדי להשלים את הפירמידה המורכבת משני מיליון וחצי גושי אבן הם הזדקקו ל-664 שנה, בעוד שאנו יודעים כי הפירמידה שימשה מקום קבורה לפרעה שהגה אותה, פרעה ח'וּפוֹ.פסלי הענק של אי הפסחא: פון דניקן טוען כי לא ייתכן שבאי קטן שבו לא יותר מ-2,000 תושבים הצליחו התושבים המעטים, תוך שימוש בכלי־עבודה פרימיטיביים, לחצוב מהסלע הוולקאני הקשה כפלדה דמויות ענק, להסיע אותם מרחק ניכר ממקום החציבה, כשאין באי עצים שמהם ניתן ליצור גלילי עץ הדרושים לכך.מבני הענק של טיוואנאקו: העיר מתוארכת לתקופה שבין המאה השנייה לפני הספירה ועד שנת 1100 וכוללת כמה מבנים מרשימים: שער השמש שהוא מונולית (כלומר עשוי מאבן אחת בלבד) שמשקלו 10 טון. מבנים אחרים בעיר מורכבים מגושי אבן־חול במשקל של 10 טון האחת.ציורים פרימיטיביים של אנשים שלראשיהם קסדות עם אנטנות ממקומות שונים בעולם.תבליט מ"פלאנקה" עיר של המאיה המראה איש בתנוחת המראה של אסטרונאוט (ראה העטיפה המצולמת).סימנים לפיצוץ אטומי במקומות שונים בעולם. במיוחד אירוע טונגוסקה שהתרחש בסיביר ב-1908.


קרדיט לויקיפדיה 










זו אחת התאוריות היותר שנויות במחלוקת שקיימות כיום למרות שיש לה קהל מאמינים גדול מאוד 
ואפילו תוכנית ( שלדעתי לא ענתה על כלום אלה במשך תוכנית שלמה רק שאלו שאלה בלי להציע חצי תשובה )
שנקראת חייזרים מן העבר עם הרבה עונות 
האם אתם מאמינים בתאוריה הזו? או שלדעתכם היא פשוט לא נכונה? האם יכול להיות שמץ של אמת?