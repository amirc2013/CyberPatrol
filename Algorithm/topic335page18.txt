מהו מיתוס בכלל?



כהקדמה לכניסה שלי להעשרת התוכן בקטגורייה שלכם, החלטתי לבצע הכרות ולגשת עם דברים בסיסיים, כגון הגדרה של דברים.
כאן נכנס עניין המיתוס. נכנסתי לפורום "קונספירציות ומיתוסים" וחשבתי לעצמי ממה להתחיל, החלטתי לתת הקדמה והנה היא.
אז מהו בעצם מיתוס?
מיתוס הוא סיפור על מעשי האלים בימי קדם.סיפורים מיתולוגיים, על עלילות האלים, רווחו בעולם כולו – במסופוטמיה (מיתוסים שומריים ובבליים), בכנען (במיוחד שירת העלילה באוגרית), במצרים, ביוון, במזרח הרחוק. 
קיים דמיון רב בין סיפורי האלים של העמים השונים, אך ניכר ביניהם גם שוני רב. מעניין לעמוד על ההבדלים בין הסיפורים, כדי להבין את אופיים המיוחד. 
המיתוסים עוסקים במוצא האלים ולידתם, אהבותיהם וזיווגיהם, מלחמותיהם, מעשי גבורתם והיצירות שיצרו; איך נוצר העולם, כיצד נברא האדם, איך החלו תופעות טבע מסויימות ומהו מקורם של מנהגים מסויימים (סיפורים אייטיולוגיים) ועוד.
המיתוס מביא הסבר לסביבה בה מצוי האדם: הטבע, שלטון האלים, מינהגי החברה. 
המיתוס מתאר את האלים כבני אדם במעשיהם ובמחשבותיהם – התיאורים הם אנושיים-פיסיים, והאיפיונים טבעיים. במקרא מצויים שרידי מיתוסים הדומים למיתוסים שרווחו בעמים ובתרבויות שבקרבם חי עם-ישראל בתקופות קדומות: 
בסיפור בריאת העולם שבתורה (בראשית א), בסיפור גן עדן (בראשית ב-ג), בסיפור המבול (בראשית ו-ח) 
וכד' ישנם רמזים מיתולוגיים רבים,ויש להם מקבילות ספרותיות בספרות העולם הקדום.בשירה המקראית שקועים שרידי מיתוס בביטויים השיריים ובשימושי הלשון.
המקרא מבטא את התפיסה המונותאיסטית: אל אחד ויחיד, עליון על הכל, שולט על הכל באופן מוחלט, ללא חבר או יריב, מאד מופשט, לא גשמי ולא אנושי. 
לכן לא ייתכנו בו סיפורים מיתולוגיים. אפשר לראות שבמקומות מסויימים מתווכח המקרא עם ההזכרות המיתולוגיות ושולל אותן, או משתמש בהן כבמטאפורות.

הגדרה נוספת למיתוס:
הוראת המילה המקורית ביוונית קשורה לדיבור, ובמשך הזמן הפכה למילה נרדפת ל’סיפור’. המיתוסים היווניים עסקו ברובם באלים ומשום כך היו שהגדירו מיתוסים כסיפורים העוסקים באלים.
מעבר להגדרה המילונית המצומצמת, המילה ‘מיתוס’ מזוהה עם כמה משמעויות:- ’מיתוס’ לעתים תכופות הוא כינוי לסיפורים ‘מכוננים’ סיפורים המשקפים יסודות פסיכולוגיים, דתיים, חברתיים ולאומיים של חברות.
- ‘מיתוס’ לעתים הוא כינוי להשקפות השייכות לעידנים קדומים של האנושות. בהקשרים אלה רואים במיתוס מערכת תודעתית שונה שונה מהמדע ומהפילוסופיה המערבית השיטתית.
- יש המשתמשים במילה ‘מיתוס’ כביטוי לאמונות שהיו חזקות מאוד בעבר והיום אינן מקובלות עוד ואף נחשבות לדברי הבל. 

בספרי המקרא אפשר למצוא גישות שונות כלפי מיתוסים של עמי האזור. יש מקראות רבים הדוחים ואף לועגים להשקפות המיתיות האליליות. גישה זאת מכוּנה ‘דה מיתולוגיזציה’ של המיתוס. מקראות אחרים מאמצים חלק מהעולם המיתי, ואפשר למצוא בספרי המקרא ביטוי ליצורים דמיוניים שנוצרו על ידי מחברי המיתוסים הכנעניים שבאזור. יצורים אלה מכונים בלשון המחקר ‘יצורים מיתולוגיים’.בחקר התרבויות הקלאסי שלטה בעבר גישה מזלזלת כלפי מיתוסים. מיתוסים נתפסו כשריד פרימיטיבי של עולם לא מפותח. במאה השנים האחרונות צצו גישות שונות בפילוסופיה, באנתרופולוגיה ובפסיכולוגיה, הרואות במיתוסים נכס חשוב של התרבות האנושית ולומדות ממנו דברים רבים. 

האם חידשתי לכם משהו בנוגע למיתוסים? אם כן, מה? שתפו אותנו!
אני קיבלתי הרבה חידושים אודות המיתוסים במהלך הקריאה עליהם.


 בברכת קריאה מהנה, צוות תוכן FxP