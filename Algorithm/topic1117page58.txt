מנפצים מיתוסים: 8 דברים שחשבתם שידעתם והם פשוט לא נכוניםמדוע זיקית משנה את צבעיה, באיזה פרי נגסו אדם וחווה, ובאיזה אזור בלשון חשים את הטעם המתוק? חושבים שאתם יודעים את התשובות לכל השאלות הללו? ובכן, חשבו שנית. לפניכם רסיסים של 8 תיאוריות שניפצנו
בדקות הקרובות אתם עומדים לספוג מידע חדש. אלו לא נושאים מהותיים במיוחד, או ברומו של עולם, אבל בחלקם היה לכם ביטחון רב בעובדות, או לפחות, מה שחשבתם שהן העובדות. אנחנו עומדים לערער אתכם ולשנות את תפיסתכם, וכשתסיימו לקרוא לא תהיו אותם אנשים שהייתם קודם. טוב, אולי אנחנו מגזימים, אבל לפחות תזכו לכמה רעיונות חדשים לשיחות סלון קלילות. זיקית לא מחליפה את הצבע לפי הסביבההזיקית משנה את גווניה, זה נכון, אתם אפילו ראיתם זאת בעצמכם


כשלקחו אתכם בגיל 5 לראות את הזיקית בגן החיות, ועל כך לא נערער. אבל לצערנו, הזיקית לא משנה את צבעה מגוון ירוק בקבוק לאופוואייט כהה כשהיא מדלגת מעלה לגזע עץ. הסיבות שבגללן הזיקיות משנות את צבען הן בשל מצב רוח, סימון טריטוריה וחיזור. הנה הסבר קצר שיעזור להבין: שכבת העור החיצונית של הזיקית היא שקופה, מתחתיה ישנן כמה שכבות עור בעלות תאים מיוחדים עם פיגמנטים צהובים, אדומים כחולים וחומים. התאים הללו מחוברים למערכת העצבים, ומתערבבים ביניהם בהתאם ל"מצב-הרוח" של הזיקית. זיקית רגועה תופיע בצבע ירקרק חיוור, כשהיא כועסת - צהוב בהיר, וכשהיא רוצה להזדווג, היא בעצם משתמשת בכל צבע שחבוי בעורה.
נפוליאון לא היה נמוךגובה ממוצע
צילום׃ buzzfeed.com
לנפוליאון מגיעה התנצלות מההיסטוריה האנושית על העניין הזה. בניגוד לדעה הרווחת, נפוליאון לא היה נמוך. למעשה הוא אפילו היה גבוה במעט מהצרפתי הממוצע של תחילת המאה ה-19, ובעל גובה ממוצע יחסית לגברים האירופאים שחיו בתקופתו. אז למה חשבו שהוא נמוך? הסיבה היא ההבדל הקיים בין מידת האורך הצרפתית לאנגלית. במותו של נפוליאון, גובהו היה 5 רגלים ו־2 אינצ'ים צרפתיים, (1.57 מטר), השווים ל-5 רגלים ו-6.5 אינצ'ים אנגליים (1.68 מטרים), הבלבול גרם לו לאבד 11 סנטימטרים קריטיים מגובהו. הסיבה השנייה היא שהוא היה מוקף בחיל משמר, והחיילים היו גבוהים במיוחד. הוא כונה בפיהם "הרב"ט הקטן" (le petit caporal) כינוי חיבה הרומז דווקא ליחסו השוויוני והבלתי-מתנשא כלפיהם. נפוליאון, סליחה.סוכר לא גורם להיפראקטיביות

הילד מתרוצץ בהיסטריה ברחבי הבית? כבר אחרי חצות והילדה לא נרדמת? אל תאשימו את הסוכר. באמצעות ניסויים שונים לאורך השנים, מדענים גילו כי אין ראיות משמעותיות לכך שסוכר גורם להיפראקטיביות. לדוגמא, ד"ר הובר מאוניברסיטת קנטאקי ציין כי הסרת והוספת תוספי מזון בתזונה של הילדים עוררו דיווחים מפי הורים על קשר לפעילות יתר של הילדים, למרות שבדיקות מעבדה אובייקטיביות הוכיחו ההפך. ד"ר וולרייך מאוניברסיטת איווה, אסף שתי קבוצות ילדים בגיל הגן, באחת, ילדים עם מידת רגישות גבוהה לסוכר, ובשנייה, ילדים עם מידת רגישות רגילה. הוא נתן להם סוכרוז, וגם שני ממתיקים מלאכותיים: אספרטיים וסכרין, שלא אמורים להוות השפעה על ההתנהגות. לאחר בדיקות להיפראקטיביות, הוא לא הצליח למצוא שום הבדלים משמעותיים בהתנהגותם של הילדים. ילדים, מהיום מותר שוקולד לפני השינה.














פינגווינים לא חיים במונוגמיה נצחית

אם את תקוותכם האחרונה בזוגיות ארוכת שנים תליתם במיתוס הידוע על הפינגווינים – אנחנו מתנצלים שאנחנו לוקחים מכם את התקווה לאהבת-נצח, אבל פינגווינים לא נשארים יחד עד שהמוות יפריד ביניהם. זה הזמן להושיב את פינגו ופינגה הקטנים לשיחה בסלון האיגלו ולהודיע - אנחנו מתגרשים. פינגווינים, בדומה לנו, מזדווגים עם מי שהכי נוח להם. רוב הפינגווינים יישארו מונוגמיים למשך תקופת הרבייה, (שיכולה לנוע בין המינים והזנים השונים בין 50 ימים ל-16 חודשים) ולאחר עונת הרבייה, אפשר לחזור לשוק הרווקים-רווקות, אם הם רוצים בכך. ייאמר לזכותם, שחלקם מנסים לשמר את הזוגיות בשנה שלאחר מכן, אבל מה לעשות, זה ידוע שעם בואו של הילד הראשון הזוגיות עוברת משבר, ואכן, ברוב המינים הפינגוויינים בוחרים בבני זוג חדשים לאחר עונת הרבייה.




















פרי עץ הדעת הוא לא בהכרח תפוח

פתחו בבקשה בספר בראשית, פרק ב' פסוק ט'. למי שמתעצל, אנחנו עשינו את המאמץ בשבילכם: "וַיַּצְמַח יְהוָה אֱלֹהִים מִן-הָאֲדָמָה כָּל-עֵץ נֶחְמָד לְמַרְאֶה וְטוֹב לְמַאֲכָל וְעֵץ הַחַיִּים בְּתוֹךְ הַגָּן וְעֵץ הַדַּעַת טוֹב וָרָע." שימו לב, לא מוזכר עץ תפוחים. אבל אם אתם עוד מפקפקים בנו, עלעלו בבקשה גם בפרק ג' - האם אתם רואים את המילה תפוח? לא? ובכן, בזאת הבהרנו שההנחה הבסיסית שפרי עץ הדעת היה תפוח – מבוססת על השערות, לכן באותה מידה בכל הציורים בספרי התנ"ך לילדים, ציורים עתיקים וכדומה, היו באותה מידה יכולות להופיע קלמטינה או גויאבה.









ציפור לא תנטוש את ילדיה אם בן-אדם נגע בה

אם יש משהו אחד שכולם יודעים על ציפורים, זה שאנחנו לא אמורים להרי אותם או לגעת בהם במקרה ונפלו מהקן. אם נעזור להם ונחזיר אותם בחזרה, אמא-ציפור תריח בגופו של בנה את ידינו המזוהמות והאנושיות, ותנטוש את הציפור. הביולוגית מיוקו צ'ו מפריכה את הטענה "לציפורים אין חוש ריח מפותח במיוחד", היא מסבירה, "כך שריח של מגע יד אדם, לא תזעיק את הציפור ההורה". למעשה, בניגוד למה שסיפרו לנו, הסיכוי שציפור תנטוש את בנה בשל ריח קל של בני אנוש, הוא קלוש. "בדרך כלל, הציפורים די מסורות לילדיהם, ולא מתנערות מהטיפול בהם בקלות", אמרה צ'ו.הטעמים בלשון לא מחולקים לפי אזוריםאם עד היום חשבתם שכדאי ללקק את הסוכריה בקצה הקדמי של הלשון כי שם נמצאים קולטני הטעם המתוק העיקריים – טעות ביידכם. החלוקה המוכרת של אזורים וטעמים בלשון (כפי שניתן לראות בתמונה), פשוט לא נכונה. קולטני הטעם, או אם תרצו בשמם הרשמי – פקעיות הטעם, אכן מפוזרות באופן לא אחיד ברחבי הפה, על הלשון, בחך ובמכסה הגרון, ובכך מקנות רגישות שונה לטעם באזורים שונים בלשון, אך חמשת הטעמים השונים מורגשים בכל רחבי הלשון ללא קשר לאזור הטעימה. מוזמנים לבדוק בעצמכם בארוחה הבאה.
לא לוקח 7 שנים לעכל מסטיק:

כל אחד זוכר רגע בו בלע פתאום מסטיק ונכנס לפאניקה. סבא צעק: "יגדל לך שם עץ!" והדודה צעקה: "לוקח 7 שנים לעכל את זה!", אנחנו יכולים להרגיע אתכם ששני הדברים לא נכונים. ברשותכם נתמקד בזעקתה של הדודה - השמועה מבחינה רפואית לא מבוססת, ולראייה עומד לצידנו גסטרואנטרולוג הילדים דייוד מילוב ממרפאת ילדים באורלנדו, פלורידה, "אם האגדה היתה נכונה", מילוב אומר, "אז כל מי שאי פעם בלע מסטיק בשבע השנים האחרונות - הייתה עדות לכך במערכת העיכול שלו, אבל ראיות כאלה לא הופיעו בבדיקות קולונוסקופיה". אז מה עולה בגורלו של מסטיק שנבלע? לא הרבה. חלק מהרכיבים, כמו ממתיקים, מתפרקים במערכת העיכול, אבל עיקר המסטיק פשוט עובר דרכה.(מקור)