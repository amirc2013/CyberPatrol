תאוריות שלפיהן יגאל עמיר הוא הרוצח

לפי אחת התאוריות, תכנן השב"כ לביים ניסיון רצח פוליטי שיופנה כלפי הנהגת השמאל, על מנת ליצור לה אהדה בקרב הציבור. לשם כך מצא השב"כ את יגאל עמיר, שאכן חפץ לבצע התנקשות ביצחק רבין מתוך השקפת עולמו הימנית רדיקלית. על השב"כ מוטל היה לשים באקדחו של יגאל עמיר כדורי סרק אולם בביצוע משימה זו התרחש כשל, מתוך רשלנות או בכוונת מכוון, ובאקדח הושארו כדורים חיים. לכן הושמעה הקריאה "סרק, סרק" בעת ההתנקשות ולכן יכול היה יגאל עמיר להמתין בחניית האח"מים מבלי שישאל על כך ויבדק מה מעשיו במקום. כך גם מוסברת נוכחותו של הצלם רוני קמפלר במרפסת סמוכה ממנה צילם דווקא את ירידתו של רבין במדרגות בתום העצרת, כשמצלמתו הייתה מכוונת רוב הזמן לכיוון המדרגות ולא לכיוונים אחרים.
ישנם הסוברים במסגרת תאוריית הקונספירציה, שאפשר היה להציל את רבין, אולם מישהו החליט שהסיכון לחשיפה הוא רב מדי ולכן הניח לרבין לדמם למוות. לפי תאוריה זו, משך זמן פינויו של יצחק רבין לבית החולים "איכילוב" הוארך בכוונת מכוון למשך דקות רבות. ועדת שמגר דחתה טענות אלו.
ישנם שייחסו את ביום הרצח או את השינוי בתוכנית לשמעון פרס, בין השאר בטענה שפרס ביקש למנוע מרבין, שאצלו החלו לעלות הרהורי חרטה על הסכמי אוסלו, לסגת מהסכמי אוסלו.
בנוסף יש תאוריות הטוענות כי יגאל עמיר היה מלכתחילה סוכן שב"כ.
אחת הנקודות המעוררות את תאוריות קונספירציה אלו הן פעולותיו של אבישי רביב. לפני הרצח, רביב נחשב לאחד מהרדיקליים שבין פעילי הימין והיה ידוע בפעילות האלימה שלו, אולם לאחר הרצח התברר שהוא סוכן שב"כ, המכונה "שמפניה". אף שמפעיליו הזהירוהו מפעילות אלימה, בפועל הועמד רביב לדין רק על מקרה אחד. רביב היה בקשר עם יגאל עמיר ‏‏ובפני ועדת שמגר הובאו עדויות שרביב טען בפני עמיר כי חל על רבין "דין רודף", וכי לכן מותר לפגוע בו.‏ ‏

תאוריות שלפיהן יגאל עמיר אינו הרוצח

אף על פי שיגאל עמיר הצהיר על כוונתו לבצע את הרצח, הודה במעשה, שחזר אותו ומעולם לא הביע חרטה, יש הטוענים שלא הוא רצח את רבין. לפי גרסה זו, יגאל עמיר בעצמו לא ידע שלא הוא הרוצח או שלחלופין, הופעל עליו לחץ כבד להודות ברצח.
על סמך חלק מן התאוריות הטוענות כי יגאל עמיר אינו הרוצח, כדוריו של עמיר היו כדורי סרק. תאוריות אלו נשענות על סדרה של ממצאים:
הערכה של כרמי גילון ראש השב"כ דאז, חודשים לפני הרצח, שהרוצח הפוטנציאלי הוא "סטודנט תימני שחרחר מהרצליה שלומד בבר-אילן". תיאור זה הוא תיאורו המדויק של עמיר, ומעלה את החשד שהשב"כ הכיר את זהותו של עמיר לפני הרצח, ואף ידע על כוונותיו. כמו כן, פורסם שעמיר נשלח לפני הרצח לריגה מטעם השב"כ
יחזקאל שרעבי, נהגו הקבוע של רבין, הוחלף בליל הרצח במנחם דמתי, נהגו של שמעון פרס. עדויות של קריאות: "סרק, זה לא אמיתי" שנשמעו בזירת הרצח מיד לאחר הירי. ועדת שמגר לא הצליחה לקבוע מי האחראי לקריאות אלה ומדוע עשה זאת.
עדותה של מרים אורן, עדת ראיה, לפיה "רבין לא נפגע" מהירי. גם לאה רבין כתבה בספרה ש"יצחק נראה בסדר גמור", ושאנשי השב"כ שליוו אותה הבטיחו לה שתיפגש איתו בהמשך הערב בתל אביב.
מאבטחי השב"כ אמורים על פי התרגולת לפגוע במתנקש בתוך 1.2 שניות. בפועל, אף כדור לא נורה לעבר עמיר, גם לאחר שניות ארוכות.
לא נמצאו בכיכר כתמי דם, למרות שהטחול של רבין רוטש מכדור, על פי הדו"ח הרפואי. כמו כן לא נמצא דם בגרביו ונעליו. 
צפייה בקלטת הרצח מראה שרבין לא נפל כתוצאה מהירי ואף הסב את ראשו לכיוון מקור הרעש. פעולה שלא היה מסוגל לה אילו נפגע בחוט השדרה.
למרות שרבין נזקק לטיפול רפואי דחוף, הוא הוסע לבית החולים ברכב השרד ולא באמבולנס הייעודי, כמתבקש. בעניין זה ישנה סתירה בין הדו"חות הרפואיים, כאשר באחד מהם נכתב שהגיע בנט"ן, ובאחר- ב"רכב נוסעים".
נתיחת הגופה על ידי פרופסור היס נעשתה באיכילוב במקום באבו כביר. בדו"ח של היס נכתב שעמוד השדרה תקין, לעומת הגרסה הרשמית, לפיה אחד הכדורים פגע בעמוד השדרה. בניגוד לגרסה הרשמית, לפיה עמיר פגע בגבו של רבין בשני כדורים, בתצלום הרנטגן של הגופה, כפי שהציגו היס בתוכניתו של נפתלי גליקסברג נראה קליע נוסף באזור החזה.
בטופס המיון של רבין בבית החולים, במקום שמו נכתב "אלמוני". רופאיו של רבין טענו שלא ידעו את זהות הפצוע, טענה שאינה נראית סבירה כשמדובר בראש ממשלת ישראל.
על פי ועדת שמגר איבטחו את רבין ארבעה אנשים, אך הוועדה ציינה את שמותיהם של שלושה בלבד. זאת ועוד, בסיפורו של העיתונאי יואב לימור על חוויותיו בליל הרצח כעד ראיה, נכתב שבמושב הקדמי התיישב "שוטר", למרות שרשמית היה המושב ריק. בנוסף ישנה עדות של איש אבטחה של איכילוב שראה בנוסף לכתם הדם של רבין במושב האחורי, כתם גדול בקדמי.
קלטת הרצח הועברה לידי התובעת פנינה גיא רק כחודש לאחר הרצח. חצי הדקה האחרונה לא פורסמה לציבור, ועל פי עדויות רבין נראה שם נכנס לרכב בכוחות עצמו ללא סימני פגיעה.
הנסיעה מהכיכר לבית החולים ארכה למעלה מעשרים דקות, כאשר המרחק ביניהם הוא מאות מטרים בלבד.
תוצאות המעבדה המשטרתית, לפיהן לא נתגלו שרידי ירי על כפות ידיו של יגאל עמיר, וכן בהסתמך על הבדיקות הבליסטיות להערכת מרחק הירי, לפיהן אחד הקליעים נורה מטווח מגע, טווח שיגאל עמיר לא הגיע אליו הן על פי העדויות בשטח, והן על פי קלטת הרצח שצולמה על ידי קמפלר. בשנת 2006 אף הוגשה לבג"ץ עתירה‏[4], הדורשת לפסול את הדו"ח הפתולוגי של פרופ' יהודה היס בפרשת רצח רבין. טענת העותרים היא כי רבין נורה לראשונה דווקא במהלך הנסיעה, לאחר יריות סרק בכיכר. על-פי תרחיש זה ("תאוריית הכדור הראשון"), רבין נורה בחזהו מכדור בודד בזמן הפינוי למטה השב"כ. רק לאחר קביעת מותו של רבין ב-22:30, נוספו, על פי הטענות, שני פצעי הירי בגבו של רבין שיוחסו ליגאל עמיר. עם השנים התפרסמו מסמכים שונים המוצגים כמסמכים מקוריים של בית החולים, המאששים, לטענת המפרסמים, את התאוריה שלהם על הרצח. בית המשפט העליון דחה את העתירה בטענה שטענות העותרים היו כלליות ופעמים סתומות, ואין ביסוס לטענה של מניפולציה בדו"חות הרפואיים.
עדות נוספת לטענה זו, נשענת על צילומים מטקס ההלוויה של רבין, אשר בהם נראה דף ובו מילות "שיר לשלום", אשר הושר מעל הבמה בעצרת בערב הרצח. הדף שהיה מקופל בכיס מעילו של רבין נראה מוכתם בדם, ובו חור של ירי. היות שהסרט של קמפלר מראה כי יגאל עמיר עמד מאחורי גבו של רבין, הרי שאף לא אחד משלושת הכדורים שירה יגאל עמיר נורה אל חזהו של רבין, ולכן החור בדף נוצר מאוחר יותר. לבסוף, צילומים מהלוויה מראים כי בדף ישנו חור אחד בלבד, בעוד שאם אכן היה הדף מקופל לארבע בכיסו של רבין בזמן הירי, היו נוצרים בו במקרה של מעבר קליע דרך הדף ארבעה חורים.

קרדיטים:ויקיפדיה,איתי טאו, 11 שנים לרצח: הקונספירציה "חוגגת", באתר nrg‏, 4 בנובמבר 2006
תום שגב, לפרסם הכל, באתר הארץ, 1.11.2005
מיכאל הרסגור, מנהיג אמיתי, באתר ynet‏, 2 בנובמבר 2000
ראיון עם מיכאל הרסגור, מקומון תל אביב
פרופ´ אריה זריצקי, ‏דעה: האם פושעי אוסלו מעורבים ברצח רבין?, באתר ערוץ 7, 15 במרץ 2009
אלי אשד, תולדות העולם על פי בארי חמיש
תום שגב, מי צעק "סרק, סרק" ברצח רבין?, באתר הארץ
רצח רבין באתר א.א. קונספירציות
רצח רבין באתר פרויקט אמת אחרת

מה דעתכם?
לדעתי יגאל אמיר הורה ע"י השב"כ לירות ירי סרק אל עבר רבין ורבין חוסל ע"י סוכן שב"כ באוטו בדרך לאיכילוב על פי כל ההוכחות נראה שזה העניין.
מה אתם חושבים?
מה נראה יותר הגיוני?
תיאוריות אלה או הגרסה הרשמית ולמה?

דיון נעים!
---

בברכה צוות תוכן!