פרויקט הספר הכחול (בשפת מקור: Project Blue Book) היה אחד מסדרה של מחקרים שיטתיים אותם ערך חיל האוויר של ארצות הברית בנושא עצמים בלתי מזוהים (UFO's). הפרויקט החל ב-1952, הייתה זו הפעם השנייה בה חיל האוויר האמריקני חידש מחקר בנושא עב"מים, והשלישית בסך כל המחקרים שערך חיל האוויר האמריקני בנושא עד לנקודת הזמן בה הפרויקט החל. (שני המחקרים הקודמים היו "פרויקט סימן" (Project Sign) שנערך בשנת 1948 ו"פרויקט טינה" (Project Grudge)שנערך בשנת 1949). פקודת סיום הפרויקט הגיעה בדצמבר 1969, בעקבות המלצות להפסיק את המחקר בתחום זה. כל פעילויות המחקר הקשורות שנערכו במסגרת "פרויקט הספר הכחול" הופסקו באופן מוחלט בינואר 1970.



 לפרויקט הספר הכחול היו שתי מטרות:לקבוע האם העצמים הבלתי מזוהים אשר נצפו באותה העת בשמי ארצות הברית מהווים איום לביטחון הלאומי.לנתח לפי עקרונות השיטה המדעית, את כלל המידע הקיים בנושא עצמים בלתי מזוהים .
אלפי דיווחים אודות תצפיות של עצמים בלתי מזוהים בשמי ארצות הברית נאספו, נחקרו ותויקו. כתוצאה מדו"ח קונדון (1968), אשר קבע כי אין ממש בדיווחי עב"מים, הוחלט שהפרויקט ייסגר. חיל האוויר האמריקני פרסם את ממצאיו מהפרויקט: 
מעולם לא נשקפה סכנה או הייתה אינדיקציה כלשהי לסכנה אפשרית לביטחון הלאומי במסגרת תקריות העב"מים שנחקרו.לא נמצאה שום ראיה מבין הממצאים שהגיעו לידי חיל האוויר, או שהתגלו על ידיו במהלך המחקר, לגבי עצמים בלתי מזוהים מסוימים שעשויים להיות כלי טיס משוכללים העושים שימוש בטכנולוגיות מתקדמות או עקרונות מעבר לטווח של הידע המדעי המודרני.לא נמצאה שום ראיות שמוכיחות או מאמתות כי תקריות בהן נצפו עצמים בלתי מזוהים, אכן היו תקריות בהם נצפו כלי טיס שמקורם מהחלל החיצון.





עד סיום הפרויקט, הספיקו אנשי המחקר של חיל האוויר האמריקני לחקור 12,618 דיווחי תצפיות עב"מים, כאשר המסקנה מהמחקרים הללו הייתה כי רובם המוחלט של הדיווחים היו זיהויים שגויים של תופעות טבעיות (עננים, כוכבים וכו') או של כלי טיס קונבנציונאלים. לטענת משרד הסיור הלאומי חלק מהדיווחים עשויים במידה רבה להיות טיסות של כלי התעופה הסודיים באותה תקופה כגון הלוקהיד U-2 והלוקהיד A-12. אחוז קטן מהדיווחים שנחקרו על ידי חיל האוויר נותרו "לא מוסברים", גם לאחר ניתוח מאומץ. דיווחי העב"מים אורכבו וכיום ניתן להשיגם בהתאם לחוק חופש המידע האמריקני, אם כי השמות והפרטים המזהים של העדים לתצפיות הושמטו.


תוכלו למצוא עוד על הנושא באתר הזה: http://bluebookarchive.org/ 
מקור: ויקיפדיה