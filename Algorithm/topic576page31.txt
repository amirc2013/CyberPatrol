מקור: http://fiveasecond.blogspot.co.il/20...blog-post.html

ידוע לכל כי לכל אדם קודם כל אכפת מעצמו, ממשפחתו ומחבריו ורק לאחר מכן מאנשים זרים, ממדינות אחרות, מבעלי-חיים אחרים וממצב הכוכב בכללותו. אין זה דבר שדורש הבנה רבה, לכל אחד אכפת יותר מהדברים שהוא אוהב מאשר מאלו שהוא לא אוהב. אין זה גם דבר שלילי, זה הוא אך טבעי שיהיה לנו אינטרס לדאוג לאלו שדואגים לנו, ולא לאלו שלא דואגים לנו.
כל פעולה שכל בעל-חיים עשה אי-פעם נעשתה במטרה למלא את הצרכים של אותו בעל-חיים (על צרכים). כל האנשים רוצים ביטחון, כלכלי ופיסי וכולם רוצים שלמשפחה שלהם ולעצמם יהיה טוב. לכן לדוגמא, אם אני עובד במכירת חלב ומשם כל פרנסתי, ומכסף מכירת העגבניות אני מפרנס את משפחתי, יש לי אינטרס מובהק שאנשים יקנו את החלב. נניח ויתגלה כי חלב אינו בריא, יש לי אינטרס ברור שאנשים לא ידעו על כך. בתור אדם הגיוני אני אעדיף שכמה אנשים יאכלו מזון לא בריא שעושה לגוף שלהם רע, מאשר שלי ולמשפחתי לא יהיה כסף ולא יהיה לנו ביטחון כלכלי. אם כך, נניח ואכן יתגלה כי חלב אינו בריא (על בריאות), אני אפעל בכל הערוצים שאני מכיר כדי לגרום לכך שאנשים לא יאמינו לכך וימשיכו להאמין שחלב בריא ולקנות אותו.
הדבר מתחיל להסתבך אף-יותר כאשר אותם אנשים שמרוויחים מכך שיהיה לנו רע הם אותם אלו שיש להם את היכולת לגורם לכך שיהיה לנו רע. נניח ואני ג'יימס מק'נרני ואני המנהל של חברת "בויינג" לייצור נשק. כמו בדוגמא עם החלב, יש לי אינטרס ברור שאנשים יקנו נשק. אני רוצה ביטחון כלכלי ברמה הגבוהה ביותר, ויש לי אינטרס שיקנו ממני כמה שיותר. לכן, אם יהיה מצב או תנועה שתגרום לכך שיקנו ממני פחות, תהיה לי סיבה ברורה לפגוע באותה תנועה. יש לי אינטרס חד-משמעי לגרום למצב בו יהיה צורך גבוה במה שאני מייצר, כך שיקנו ממני יותר. ובתור ג'יימס מק'נרני, יש לי גם את הכוח לגרום לכך שזו תהיה הסיטואציה; המצב בעולם הוא שאותם אנשים שיכולים להרוויח מכך שאנו סובלים (בעלי תעשיות הנשק, תעשייתה רכב הפרטי, יצרני המזון הלא בריא ועוד רבים אחרים) הם אותם אלו שיש להם את הכוח לגרום לכך שנסבול (באמצעות הונם שהופך בקלות לכוח פוליטי, שיווקי וצבאי).
למצב בו אין צורך משמעותי בנשק קוראים שלום, למצב בו יש צורך משמעותי בנשק קוראים מלחמה. אין זה פלא כי לעולם לא יהי השלום, כל עוד אותם אנשים שיש להם אינטרס שנסבול הם אותם אלו שיכולים לגרום לכך. תעשיית הנשק שווה 1.5 טריליון דולר, סכום כסף שבקלות יכול להשפיע על תהליכי חקיקה ובחירות של ממשלות. סכום כסף שיכול בקלות לשנות את דעת הציבור לכזאת שתומכת במלחמה במקום בשלום.
באותה מידה, למצב בו אין צורך בתרופות ורופאים קוראים בריאות, ולמצב בו יש צורך נרחב בהם קוראים מחלה. למשרדי ה"בריאות" ברחבי העולם ולתאגידי התרופות אין שום אינטרס שנהיה בריאים. כאשר מתפרסמות ידיעות על כך שהתזונה ואורך החיים הם אלו שגורמים למחלות ושהטיפול הטוב ביותר בהן הוא לעבור לתזונה של פירות אורגניים ומעט עלים ירוקים, יש להם אינטרס ברור לגרום לכך שלא נדע מזה ונמשיך להיות חולים לקנות את ה"תרופות" שלהם.שלום, בריאות, אושר, הם לא אינטרסים כלכליים של אף תאגיד גדול, רק של הציבור. לנו, לאנשים, יש אינטרס ברור שיהיה שלום, שנהיה בריאים, שנהיה מאושר וכל הצרכים שלנו יתמלאו. אך לאף ממשלה ולאף תאגיד אין אינטרס זהה, האינטרס שלהם הוא שאנחנו נסבול, שתהיינה מלחמות, שנהיה חולים; החופש שלנו מאיים עליהם, אם נהיה חופשיים נוכל לראות את השקרים שלהם ואת הניסיון שלהם לגרום לכך שיהיה לנו רע.

עלינו להפסיק להאמין לשקרים של התקשורת, התאגידים והממשלה. שלום, בריאות ואושר הם דברים פשוטים שקל להשיג, במידה ורוצים להשיג אותם. כל המלחמות הן תוצר של המבנה החברתי הקלוקל של אנשים (שבטיות). מחלות הן תוצר של המזון הלא בריא שמשווק על ידי תאגידים כאוכל וחוסר האושר בחברה שלנו נובע מעצם התנתקות מהטבע שלנו (על טבע וטכנולוגיה).