שלום לכולם ותודה שהקלקתם על הקליקבייט בכותרת, מקווה שתקראו את האשכול שלי למרות שהוא ארוך. אתם חייבים לדעת מה עבר עליי היום. כל מה שאני עומד לספר אמיתי.

אי פעם תהיתם איך זה שעם כל הטכנולוגיה של היום וכל ההתקדמות שהמין האנושי עשה, לא מצאנו שום יצור חי מחוץ לכדור הארץ? אני יכול לספר לכם שאנחנו כן מצאנו, אך מעטים מאוד מאיתנו יודעים על כך.
אני נוסע כל יום באוטובוס לתחנה המרכזית תל אביב, כשגרה. אך ביום חמישי אחד (שזה במקרה היום) קרה משהו יוצא דופן. חזרתי בערב לתחנה המרכזית אחרי יום עבודה, חכיתי לאוטובוס שיקח אותי הביתה. בזמן שחיכיתי שם ראיתי מין יצור בצבע שחור שנראה מוזר, כמו תולעת אבל לא ממש, לא זיהיתי את החיה הזאת. לפני שהספקתי בכלל להגיב או לעשות משהו הגיעו למקום 2 אנשים בחליפות שנראות כמו החליפות של אנשים שמטפלים בחולי אבולה. ביד של אחד מהם היה כלוב ממש מוזר, כלוב בלי חלונות או פתחי אוויר כלשהם. הם לקחו מהר את היצור ושמו אותו בכלוב. רציתי לשאול אותם מה לעזאזל הם עושים ומה זה היצור הזה, התמלאתי בפחד, חשד וסקרנות מהסצנה המוזרה הזאת אז פשוט רצתי אחריהם. עברו לי מלא מחשבות בראש, אולי איזושהי מחלה התפרצה ולא מספרים לנו, אולי זה משהו בטחוני? לא היה לי מושג באמת מה זה יכול להיות. לא אמרתי כלום כי הייתי בשוק, פשוט רצתי אחריהם. הם לא עצרו אותי ולא אמרו לי כלום גם כן. עקבתי אחריהם עד לסמטה באיזשהו רחוב והם ירדו לתוך הביוב. גם אני ירדתי לביוב אחריהם. אני לא יודע כמה מכם הקוראים אי פעם הגיעו לביוב בחייהם, אבל אני יכול להגיד לכם שזו חוויה מאוד לא נעימה. סירחון נוראי, הסולם בדרך למטה היה מלא בחרא, ירדתי במין תעלה צרה ולא ראיתי ברור והקירות הסריחו גם כן מחרא, היה איך שירדתי וסגרתי את הפתח של הביוב מאחוריי היה שקט לגמרי. ירדתי למטה והמשכתי לעקוב אחריהם. הם הפסיקו לרוץ ועקבתי אחריהם נורא בשקט ונורא לאט כי הם היו יכולים בבירור לשמוע אותי אם הייתי עושה רעש. האמת שלמרות הכל נחמד בביוב. לא שומעים את כל הרעש של העיר וזה אחלה מקום להסתובב בו אחרי שמתרגלים לריח. אני לא מומחה גדול בביובים אבל פתאום הם נכנסו לדלת שלא נראתה כמו דלת שאמורה להיות בביוב, היא נראתה כמו דלת של מקלט אטומי או משהו בסגנון, היא היתה כבדה נורא ועשתה רעש עצום שהם סגרו אותה מאחוריהם. הכי מוזר היה שעל הדלת היה רשום משהו על הרכבת הקלה שבונים בת"א! היא לא היתה נעולה ונכנסתי כמה דקות אחרי שהם נכנסו. הופתעתי כל כך ממה שגיליתי, היו שם אלפי כלובים כמו שהם סחבו. המוןןןןןן כלובים! חלקם היו ממש גדולים, גדולים יותר מבן אדם. שני האנשים המשיכו לתוך החדר וכבר לא ראיתי אותם. מולי היה מדף עם צנצנות, התקרבתי כדי לראות מה יש בתוך הצנצות והיו שם יצורים לא מזוהים, היו עליהם גם שמות.. אלו היו חייזרים! כל כך הייתי בשוק שהתעלפתי כמה שניות אחרי שהבנתי מה אני רואה. כשהתעוררתי אני הייתי בדיוק איפה שעמדתי מקודם, מחכה לאוטובוס. ואם כל החוויה הזאת לא היתה גרועה מספיק, פיספסתי את האוטובוס.

היה לי זמן לשבת שם ולעכל את כל זה, תהיתי אם זה היה חלום או איזושהי הזיה. אולי אני חולה נפש? אין סיכוי, אמרתי לעצמי. זה אמיתי. הייתי כל כך בשוק. מצאתי את עצמי עולה על האוטובוס הראשון שמגיע. חיכיתי שהאוטובוס יעצור באזור בו יש אתר בנייה של הרכבת הקלה, ירדתי מהאוטובוס, התעלמתי מכל השלטים שאמרו "אין כניסה" ונכנסתי לאתר הבנייה. ירדתי למטה ו... אותו דבר. שוב. הפעם לא התעלפתי, פשוט ברחתי מהמקום בבהלה ומיד עליתי לאוטובוס הביתה. איך שהגעתי הביתה התחלתי לכתוב את האשכול הזה.
הרכבת הקלה היא סיפור כיסוי לכל החייזרים שמגיעים למדינת ישראל מדי שנה, והממשלה מחביאה את זה מהציבור. למה? לא יודע. אולי כי זה יגרום לפאניקה, ולא חסר פאניקה בישראל. אולי מדינות אחרות לוחצות על ישראל להסתיר אותם. כל מה שתיארתי באשכול זה אמיתי. בטח 99% מכם לא יאמינו לי... אבל זה אמיתי לגמרי. אם מישהו קורא את זה וגם כן עבר חוויה דומה, בבקשה תשאיר\י תגובה או הודעה פרטית... או שלא, זה סתם מטומטם לספר על זה לכולם ובטח ימחקו לי את האשכול..
אך אם תשאלו אותי, המין האנושי יקבל את החייזרים בברכה, זה כאילו יהיו בעלי חיים חדשים בכדור הארץ. זה יכול להיות מגניב. אולי הרכבת הקלה זה בעצם גן חיות חדשני שהולך להפתח? מי יודע, אך עם הזמן הכל יתגלה, ומי שלא מאמין לי עכשיו וכבר יראה בעצמו.

איזה באסה שאין באמת רכבת קלה...