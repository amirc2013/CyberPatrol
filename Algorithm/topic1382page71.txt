שלוםם לכולםםם 
אני רוצה לתת לכם סיפור לא מפחיד אבל קצת מטריד
אני חושב שהוא מתאים לכאן בגלל שהוא קצת מסתורי

הערוץ ששמו Webdriver Torso נרשם לפני כשנה, החל להעלות סרטונים בפועל לפני כשבעה חודשים והספיק להעלות עד כה יותר מ-77,000 כאלה – תדירות של סרטון כל 20 שניות. כל אחד מאותם סרטונים מכיל רצף של 9 תמונות שבכל אחת מהן שני מרובעים – אחד כחול ואחד אדום – על רקע לבן המלווה בתו מוזיקלי ממוחשב. שמם של כל הסרטונים aqua ואורכם הקבוע 11 שניות.גולשים שנתקלו בערוץ החלו להפיץ קישורים אליו ברשת בניסיון לגייס משתמשים נוספים לנסות לפענח את פשרם של הסרטונים. בעקבות כך הגיע הערוץ לכ-4,500 רשומים וכמעט חצי מיליון צפיות. בדיונים על התוכן עלו אפשרויות רבות באשר למקור ולמהות הסרטונים. בין היתר, העריכו כמה גולשים כי מדובר בערוץ תקשורת למרגלים, וכי הקוד שיוצר את התמונות והצלילים הוא מפתח לפענוח מסרים סודיים. אחרים סברו כי הערוץ משמש דווקא טרוריסטים, המתכננים פיגועים בעזרת מסרים המוצפנים בסרטונים באופן דומה. גם הייחוס לחייזרים לא נעדר מהדיון, ואף הוצג כאפשרות סבירה על ידי ה-BBC – לפחות בהנחה שמדובר באנשים שמנסים לתקשר עם חייזרים, ולא להיפך.שתי חריגות מהתבנית העמיקו את המסתורין אף יותר: הסרטון הראשון בחשבון, הזמין לצפייה רק לאחר תשלום על ידי כרטיס אשראי צרפתי, מראה מספר שניות וידאו של מנת צ'יפס (באנגלית: טוגנים צרפתים) מדברת. בסרטון אחר, שהועלה כמה חודשים לאחר מכן, נראה מגדל אייפל בצילום מחלון בית בפריז, ולאחר כמה שניות המצלמה מונמכת ומתחת לחלון עוברת על פני מסך מחשב. בנוסף, ציינו כמה גולשים, צבעי הסרטונים – אדום, כחול, לבן – הם צבעי הדגל הצרפתי. שלושת הפרטים הללו הביאו למצוד אחר תושב צרפת בשם מאטיי – שם רומני שמוזכר בתגובה לסרטון מגדל אייפל, לפיה "מאטיי אינטליגנטי מאוד".עד כה לא נמצא מדען מחשב בשם מאטיי שגר בצרפת ויסכים להודות בקשר לסרטונים המסתוריים. קצה חוט אחר – השם Webdriver, שהוביל לחברת Selenium המפתחת תוכנה בשם זה – הוביל גם הוא למבוי סתום, לאחר שאנשי החברה הכחישו כל קשר לערוץ. גולש שחשב שהוא מזהה את הסרטונים כחלק מניסוי של חברה אחרת למערכת יצירת תכני וידאו אוטומטית – מה שמסביר את קצר יצירת הסרטונים הבלתי רגיל – הוא ככל הנראה הקרוב ביותר לפתרון, אם כי גם החברה שהוא חשב עליה מפיקה סרטונים שונים מעט ואינה יודעת דבר על הגירסה הזו של הניסוי למערכת יצירת הווידאו בה היא משתמשת.
הסוף 

המקור מ- Mako
קישור לערוץ
↓
https://www.youtube.com/channel/UCsL...kTEHH0b9PmRklw

מה אתם חושבים ?
דיון מהנה 


תמונה שרואים בסרטון הראשון שלו,שחייבים לשלם כדי לראות אותו