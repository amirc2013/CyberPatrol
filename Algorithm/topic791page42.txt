תשמעו, אני קורא בפורום הזה כבר זמן-מה והגעתי למסקנה שאני חייב להגיד משהו כי אתם עוברים כל גבול. הקש ששבר את גב הגמל מבחינתי זה הבחור שהפוסט שלו נראה מבטיח בהתחלה אבל פתאום הוא התחיל לדבר שוב על סדר עולמי חדש וכל השטויות האלה.
אז תנו לי לחלק את זה לשלוש חלקים: (1) האילומינטי, (2) הקונספירציות המגוחכות שמופיעות פה ו-(3) הקונספירציות הרציניות שמופיעות פה.

אילומינטי
אין לי דרך יותר ברורה להגיד את זה חוץ מ- צאו מזה!
עוד פעם, היה את הקש ששבר את גב הגמל, שבא ואמר שהאילומינטי הם מימי פיתגורס. אני לא יודע איפה להתחיל בכלל להסביר כמה זה שטותי. אולי בעובדה שהמילה "אילומינטי" היא לטינית ופיתגורס היה יווני? אולי העובדה שכל מה שאנחנו מייחסים לפיתגורס היה שייך תאכלס לתלמידים מהאסכולה שלו אבל לא הגיע לידינו ולו כתב אחד של פיתגורס עצמו? אולי העובדה שכל אידיאולוגיה, כזו שכרוכה באלוהויות וכזו שלא, משתנה ביחד עם האנשים והתרבות ולא נשארת אותו הדבר? תבינו, גם הדתות היציבות ביותר בהיסטוריה האנושית השתנו כל כך הרבה במהלך השנים. היהדות של היום היא לא היהדות של ימי הביניים, בטח לא של ימי בית שני ובטח ובטח לא של הממלכה המאוחדת. אם האילומינטי קיים כל כך הרבה זמן האידיאולוגיה שלו היום שונה כשמים מארץ מהאידיאולוגיה שלו בעבר.
בנוסף לכך - אם הייתה קבוצה סודית שרוצה לחולל סדר עולמי חדש כל כך הרבה זמן והיא עדיין לא חוללה, אז אני חייב לומר שהיא קבוצה לא ממש מוצלחת. אז בואו נדבר על זה תאכלס: האילומינטי, ששמם קשור באור, יוצא מאותה ההוראה של תנועת הנאורות. תנועת הנאורות - או בשמה האחר, תנועת ההשכלה - שטפה את אירופה החל מהמאה ה-17 והביא לכל הפיתוחים המדעיים ולגוויעת הדת עד המהפכה התעשייתית שסימלה את תחילת העידן המודרני. העניין הוא שהאילומינטי התקיימו לפני התקופה הזו, בזמן שהדברים שאנו קוראים לו היום "מדע" נקרא על ידי הכנסייה הקתולית "כישוף". בגלל זה האגודה הייתה צריכה להיות סודית, כי היה מסוכן באותה התקופה לצאת בהצהרות על האידיאולוגיות שלך.
מכאן ועד לקשר אותם עם פגאנים וסדר עולמי חדש... קודם כל - פגאנים? באירופה של ימי הביניים והרנסנס? היו שורפים אנשים כאלה כל יום לפני ארוחת ערב. סדר עולמי חדש? ברור, הם רצו לחזק את ההומניזם והליברליזם. זה נקרא הרנסנס וזה נקרא תקופת הנאורות. "הסדר העולמי החדש" שאתם כל כך חוששים ממנו כבר קרה, עבר, והתחלף בעידן המודרני...
אז בוא נאמר כך: יש אנשים ששולטים בעולם, ברור. אבל אל תחפשו אותם באגודות סודיות, פשוט - איך אומרים? - follow the money. כשיש כסף קל לעשות מה שרוצים. זה לא קונספירציה, זה לא איזו פוביה מאריסטוקרטיה, זה פשוט איך שהעולם עובד ואיך שתמיד עבד. פיאודליזם.
בכל הנוגע למה שבעלי ההון עושים בזמן החופשי, זה עניינם בלבד. יש כאלה שהולכים לכנסייה, יש כאלה שהולכים לבית הכנסת, ואני לא אתפלא אם יהיו כאלה שילכו להבעיר צלם של ינשוף...
אז לסיכום: די עם השטויות.

קונספירציות
דבר שני, שקשור קשר הדוק לאילומינטי, זה לבדוק את מקורות המידע שלכם. באמת, קראתי פה הרבה שטויות שנגרמות רק בגלל שאתם לא חוקרים. זה לא חוכמה לקחת כמה אנקדוטות ולהמציא סיפור שלם על איך הם כולם מחוברים, אני יכול לעשות את זה עם כל שטות (ככה הפורום הזה בעצם נועד לגרום לנו לא לבטוח בממשלים המוסדרים ולסוג לעבר מפלגות שעד עכשיו נראו כלא מבטיחות, ככה "עלה ירוק" מתכננים לעלות לשלטון בבחירות 2017 - כן, 2017, האיחוד האירופי מתכנן את זה כבר מעכשיו)
אתם מבינים, זה סתם. הרי שכל הרעיון שמאחורי קונספירציות הוא לנסות למלא את פערי המידע החסרים בתשובות אלטרנטיביות, אבל יותר מידי פעמים אתם ממלאים דברים שהם בכלל לא פערי מידע, אלא מקומות שיש להם הסבר מלא. אז בפעם הבאה, לפני שאתם מתכוונים לכתוב את הקונספירציה האישית שלכם, תעשו מחקר קצר - תבררו מה קורה ומה הדעות ומה יש להגיד על זה.

קונספירציות II
ודבר אחרון הוא בקשר לקונספירציות הרציניות. לצערי יש פה מעט כאלה, ולרוב אלו שמופיעות פה כבר נחפרו מכל כיוון. כבר 14 שנה אנחנו שומעים את אותם הדברים בקשר לתאומים. תעלו פרטים חדשים, תמצאו קונספירציה חדשה, אבל תעשו את זה קצת יותר מושכל, סבבה?


קיצור, סיכום:
תחקרו קצת לפני שאתם כותבים ותפסיקו עם האילומינטי החופר הזה.