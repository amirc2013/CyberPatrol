טוב כפי שאתם יודעים המטוס המלזי נעלם בלי הרבה הסברים והיו המון תאוריות ומצאתי אתר שמראה את כל הקונספירציות באשר הם.


נעלם בלי להשאיר זכר: כל תאוריות הקונספירציה סביב התרסקות המטוס המלזי

אם המטוס התרסק איך אפשר לשמוע צליל חיוג כשמתקשרים לנוסעים? למה הקופסה השחורה לא משדרת, איפה השברים שאמורים לצוף על הים במקרה של פיצוץ, ואיך לעזאזל המטוס נעלם למרות שידעו איפה הוא לאורך כל הדרך? התעלומה סביב המטוס המלזי רק הולכת ונעשה סבוכה יותר. ניסינו לעשות סדר בשלל תאוריות הקונספירציה, וסיימנו עם דופק גבוה והרבה שאלות




אז מה קרה למטוס הבואינג 777 של חברת מלזיה איירליינס? ככל שחולפות השעות מאז ההתרסקות השמועות ותיאוריות הקונספירציה רק הולכות ונעשות מסקרנות יותר. זה החל בחשש לתקלה, המשיך בחשד לפיגוע ולדרכונים מזויפים וכעת ישנם רבים המאמינים באפשרות שמדובר בחטיפה ושהמטוס מוסתר בשלמותו אי שם. גם הפרסום כי נמצאו שברים של המטוס ולאחר מכן הכחשה של הרשויות לא הרגיעו את חובבי התיאוריות, ובכלל אם להגיד את האמת יש הרבה יותר שאלות מאשר תשובות.היום (ב') הודיעו הרשויות במלזיה כי הצליחו לזהות את אחד מהנוסעים שעלו לטיסה עם דרכון מזויף. מעניין לציין כי הם מספרים שהוא זוהה בעזרת גוף מודיעין זר אולם מבלי לפרט מי האדם או הגוף המודיעיני הזר. עוד ציין ראש רשות התעופה האזרחית של מלזיה, אזהרודין עבד אל-רחמן, כי היעלמות טיסת MH370 מקואלה לומפור לבייג'ין זו ."תעלומת תעופה חסרת תקדים". אספנו את שלל התיאוריות שהופכות את הסיפור הזה למטורף, הזוי ומסתורי כל כך?האם המטוס נחטף ומוחזק במקום סודי

הסימן הראשון שהמטוס לא התרסק באמת הגיע לאחר שבני משפחה התקשרו ליקיריהם שהיו על הטיסה – וזכו לקבל צליל חיוג. באחת מתכניות הטלוויזיה הסינית התקשרה אישה לאחיה בשידור חי, ובאופן מפתיע בצד השני נשמע צליל שמעיד על קבלת השיחה, זאת בניגוד לצליל של מספר לא זמין כפי שאמור היה להיות אם הטלפון אכן התרסק וטבע בים. אומנם לא התקבלה תשובה בצד השני ולבסוף השיחה נותקה אבל בסין יודעים לספר כי משפחות נוספות התקשרו ליקיריהם וגם הן זכו לשמוע צליל חיוג.

למה הקופסה השחורה לא משדרת?

על כל מטוס נוסעים יש קופסה שחורה שמקליטה את כל מה שמתרחש על המטוס ולאחר ההתרסקות היא משדרת את מיקומה למשך 30 ימים (אגב הקופסה השחורה היא בכלל בצבע כתום זוהר, כדי שיהיה קל למצוא אותה, אבל לא ניכנס לזה). נכון להיום במקרה של הטיסה המלזית אין קופסה שחורה, ומה שהופך את המצב לחשוד עוד יותר זה שלא קולטים אותה משדרת. מדובר במכשיר שתוכנן לשרוד גם את ההתרסקות הקשה ביותר ולחוקרים לא צריכה להיות בעיה למצוא את השדר שיוצא ממנה.אם הייתה התרסקות בים, איפה השברים הצפים?

מי שיצא לו לראות תכניות בנושא התרסקויות או כתבות חדשותיות יודע כי במקרים מהעבר, כאשר מטוסים התרסקו בים, מצאו המחפשים את השברים וכתמי השמן והדלק כשהם צפים על פני המים. זה נכון במיוחד אם היה מדובר באירוע טרור. התפוצצות בגובה רב ומעל הים, אם היה מדובר בפצצה, הייתה משאירה זירה גדולה של חלקים על פני קילומטרים רבים. מדובר בחלקי פלסטיק, מזוודות ושלל פריטים נוספים שלא שוקעים במים. לא כך הדבר במקרה של המטוס המלזי. למרות שמועות על מציאת כתמי דלק ושברים צוותי החיפוש לא מצאו דבר על פני הים. נראה כאילו הוא נעלם מעל פני האדמה.



יש הטוענים כי המטוס הופל בטעות על ידי כוח צבאי, כפי שקרה לפני שנים למטוס נוסעים של חברת סיביריה איירליינס. וגם במקרה של המטוס הסיבירי היה מי שניסה להכחיש את מעורבותו. אבל שוב, אירוע כזה היה יוצר כמות גדולה של פסולת על הים וזה כאמור לא קרה.איך המטוס נעלם למרות שידעו איפה הוא?

כל זה רק מגדיל את תיאוריות הקונספירציה וזה מהסיבה הפשוטה שהחוקרים יודעים איפה המטוס נעלם, בגלל תמונת המכ"ם. כבר היום ברור שהחוקרים יודעים בדיוק מה היה המסלול שלו ואף את זה שחזר על עקבותיו, ועדיין, למרות מאמץ חיפושים נרחב שכולל עשרות כלי שיט ומטוסים, לא נמצא דבר. בנוסף התפרסם בניו יורק טיימס כי חקירה ראשונית של הפנטגון לא מצאה עדויות לפיצוץ שהיה באזור.בהקשר לזה מעניין לציין שטייס של חברה אחרת סיפר שהוא הצליח לתקשר עם הטייסים המלזים לבקשת הבקרה הוייטנאמית, אחרי שהם איבדו קשר עם הטיסה. בריאיון לתקשורת המלזית הוא סיפר שלא הבחין במשהו חשוד או במצוקה של הצוות. כלומר גם אחרי שהמטוס אבד לבקרה היה להם מושג לאיזה כיוון הוא טס ואיפה היה.נחטף? היו רואים את זה

מובילי התיאוריות שוללים גם את חטיפת המטוס וזה בגלל שהוא היה תחת עינו של המכ"ם. אם אכן היה נחטף אזי היו רואים זאת על המסכים. הבעיה שהוא פשוט נעלם מעל פני האדמה ולא טס לאף מקום סודי, כך לפחות על פי המכ"ם. מצד שני יש הטוענים, בעיקר בארה"ב, כי טייס מיומן יודע לטוס בגובה נמוך ומתחת לקליטת המכ"ם.

האם קבוצה עלומה שלקחה אחריות עומדת מאחורי ההעלמות?

בשבוע שעבר התמודדו הסינים עם פיגוע אכזרי במהלכו נדקרו למוות עשרות בני אדם ורבים נוספים נפצעו. מדובר במאבק על רקע אתני בין האוכלוסייה המוסלמית במדינה לשלטון. על רקע העובדה שרוב הנוסעים על המטוס היו אזרחים סינים, קיבלו הרשויות במלזיה מייל מקבוצה לא מוכרת שטוענת כי הם אחראים להעלמות המטוס. "חטיבת הקדושים הסינים" כתבו "אתם הורגים אחד משלנו ואנחנו הורגים מאה משלכם". האם הם אחראים להעלמות המטוס? לא ברור והשלטונות במלזיה די סקפטיים בנושא. על פי שר התחבורה המקומי בהודעה אין פרוט הנוגע לסיבות ההעלמות והוא "סקפטי בלגיטימיות של ההודעה".על פי התיאוריות לא פיגוע ולא התרסקות, כי אם "היעלמות"

המסקנה של כל בעלי התיאוריות ברורה: הטיסה לא התרסקה וגם לא התפוצצה, היא פשוט, ובכן, נעלמה. יש עוד שלל פרשנויות – ניסוי בכלי נשק סודי, או משהו בסגנון שלמשולש ברמודה שם נעלמו לא מעט טיסות – אבל לרוב אין באמת הסבר הגיוני שיניח את דעתם של המומחים הלגיטימיים, או אלה שמוגדרים כך. באחד האתרים נכתב כי "החלק הכי מפחיד זה שאנחנו לא מוצאים את החלקים, זה אומר שיש איזשהו כוח עליון שמעלים את המטוסים מהשמיים מבלי להשאיר שום סימן".

הועתק מהאתר: http://www.mako.co.il/hix-bizarre/Ar...b5ca441006.htm