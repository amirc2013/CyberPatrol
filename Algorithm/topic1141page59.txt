10 מיתוסים על הגוף שלכם שהאמנתם בהם והם פשוט לא נכונים

מהיום מותר לפזול, לאכול אחרי 8 בערב, להוציא קנאקים ולקרוא בחושך. למה? כי לסיפורי הסבתא ששמעתם אין אחיזה במציאות. בואו לגלות עוד כמה דברים חדשים על הגוף שלכם

ערגה שילוני | היקס | פורסם 26/06/14 18:48כולנו יודעים שאנחנו לא אמורים להאמין לכל מה שאנו שומעים, אבל לפעמים כולנו נופלים בפח. מיתוסים וסיפורי סבתא מספרים לנו במשך שנים דברים שנראים הגיוניים, אבל הם פשוט לא. איש חכם בשם סטיבי וונדר שר פעם "כשאתה מאמין בדברים שאתה לא מבין - אתה סובל, אמונות טפלות הן לא הדרך", אולי כדאי שנקשיב קצת יותר למוזיקה של סטיבי וקצת פחות לשמועות ומיתוסים שיצאו מפיהם של כמה סבתות אי שם בהיסטוריה.תזהי, שלא יתקע לך... סתם!
צילום׃ smosh.com

אם תפזלו, העיניים שלכם יתקעואמא שלכם הזהירה אתכם כשהייתם ילדים, לא לפזול, ומאז ועד היום אתם מפחדים להסתכל קצת יותר מדי נמון מתחת ל גשר האף. "זה פשוט לא נכון", אומר ד"ר בנג'מין ה. טיכו, פרופסור לרפואת עיניים באוניברסיטת אילינוי. כאשר פוזלים, העיניים יוצרות התכנסות רגילה. כלומר, היכולת של העיניים להסתובב אחת לכיוון השנייה בכדי לצפות באובייקט קרוב.אכילת גזר משפרת את הראייהאם כבר אנחנו בענייני עיניים - אלא אם כן חסר לכם ויטמין A, אכילת גזר לא צפויה לגרום לשינוי או שיפור באיכות הראייה שלכם. "עבור הרוב המכריע של אנשים שאוכלים תזונה טובה", מסביר ד"ר בנג'מין ה. טיכו, "אכילת גזר או כל ירק אחר המכיל ויטמין A, לא יגרום לקולטני האור (התאים ברשתית) שלהם לעבוד יותר טוב".בן או בת?


אפשר לקבוע את מינו של היילוד על פי האופן שבו האמא נושאת את העובר בבטנהעל-פי המיתוס אם אישה בהריון נושאת את העובר גבוה בבטנה, סימן שיש שם בן. אם בטנה נמוכה ורחבה, זו בת. "המיתוס הזה קיים מאז ומתמיד, אבל אין נתונים טובים המוכיחים שיש בכך אמת", אומר ד"ר רוברט אטלס, יו"ר המחלקה של המרכז הרפואי ליולדות בבולטימור. "אין שום דרך אמינה לחזות את מינו של התינוק בהסתכלות על האישה בלבד. חוץ מזה, לכל אחד יש סיכוי של 50-50 להיות צודק".רק לנשים יש שעון ביולוגימעניין לעניין באותו עניין - ייתכן ששעון הביולוגי של אישה מתקתק חזק יותר, אבל פוריות של גבר פוחתת גם היא עם הגיל. על פי מחקר מאוניברסיטת ג'ונס הופקינס, בעוד שנשים נולדות עם כל הביציות שיהיו להן לכל החיים (והכמות הולכת ופוחתת מדי יום), גברים יכולים לייצר זרע לאורך כל חייהם. אבל האיכות של החומר הגנטי שלהם יורדת. "אצל גברים שעברו את גיל 45 קיים סיכון גבוה יותר ללדת ילדים עם מומים גנטיים", אומר ד"ר אטלס. בנוסף,מחקר מהמרכז הרפואי "הר סיני" בניו יורק, מראה כי לגברים מעל גיל 45 נגרם נזק לזרע שלהם פי שתיים מאשר לגברים מתחת לגיל 30.קריאה בחושך תהרוס לכם את העיניים

הקריאה בחושך לא תהרוס את הראייה שלכם, אבל כן יהיה קשה יותר לקרוא, אומר ד"ר טיכו. העיניים שלנו מכילות שני סוגים של קולטני אור (בתוך הרשתית): מוטות וקונוסים. קונוסים יאפשרו לכם לקרוא ולראות צבעים, ומוטות יעזרו לכם לזהות תנועה בשדה הראייה שלכם ולאפשר לכם לראות באור עמום. "אחת סיבות שאתם לא יכול לקרוא עם הראייה ההיקפית שלכם היא בגלל שאתם משתמשים ברשתית ההיקפית שלכם, שהיא בעיקר מוטות", אומר טיכו. כשמכבים את האורות, העיניים עוברות מקונוסים למוטות. מוטות לא עובדים טוב לקריאה, אבל לא ייעשה שום נזק מלבד מאמץ של העיניים.


אנחנו משתמשים רק ב-10 אחוזים מהמוח שלנובימים בהם אתם לא מצליחים להיזכר בשם של ההוא שישב לידכם בכיתה, או במספר ה-איי.סי.קיו שלכם, מפתה לחשוב כי התשובות נמצאות ב-90% מהמוח שלכם שאינם בשימוש. העניין הוא שהמיתוס הזה, כמו כל השאר ברשימה, אינו נכון. אנחנו משתמשים בכל פיסת מוח שברשותנו, רק לא בבת אחת. ד"ר מארי פסינסקי, נוירולוגית בבית החולים במסצ'וסטס, וחברת סגל בבית הספר לרפואה של אוניברסיטת הרווארד, "חשבו על המוח שלכם כעל מחשב עם תוכנות מיוחדות המאפשרות לו לבצע מגוון מדהים של משימות", מסבירה פסינסקי, "בכל זמן נתון, לא כל יישום נמצא בשימוש. כאשר אנו מתמקדים במשימה מסוימת, החלקים של המוח הדרושים למשימה, הופכים לפעילים יותר".כדי להיפטר משיהוק – בקשו ממישהו שיבהיל אתכםמשתיית מים, או עצירת הנשימה ועד חבר שקופץ מאחורי שיח כדי להבהיל אתכם, ישנן שיטות רבות שאמורות לעזור להיפטר משיהוקים. שיהוק הוא התכווצות של הסרעפת, שהוא שריר המשמש לנשימה. "להפחיד מישהו, באופן תיאורטי, אמור לגרום לו להתנשמות או לצעקה, ובכך למתיחת הסרעפת, בתקווה לעצור את ההתכווצות", מסביר ד"ר ריצ'רד דסי, גסטרואנטרולוג מהמכון לבריאות עיכול ומחלות כבד בבית החולים מרסי בבולטימור. "כמובן שאם היתה אחת שעובדת היטב, השיטות האחרות לא היו קיימות. לכן, לרוב השיטות הללו יש יכולת הצלחה מוטלת בספק בטיפול בשיהוקים". תשאלו את הבחור המסכן הזה שמשהק כבר שנתיים ללא מנוח, גם הוא יגיד שאין תשובה חד משמעית.


תספורת תגרום לשיער שלכם לצמוח מהר יותרלאילו שנאחזים בשיערות ראשם האחרונות, אנחנו מצטערים לאכזב כי המיתוס הזה, גם הוא כמו כל השאר ברשימה – אינו נכון. ד"ר ג'ואל שלזינגר, רופא עור מוסמך, מסביר "השיער צומח בקצב רגיל כל הזמן, ובסופו של דבר נושר", אומר שלזינגר. אנחנו מאבדים כ-150-200 שערות ביום. למרבה המזל, רוב האנשים מגדלים כ- 200 שערות ביום, כך שישנה תחלופה די קבועה של שיער. ברגע שהאיזון בין נשירה לצמיחה מתערער, מדובר בתהליך התקרחות. "חיתוך השיער מייצר תחושה כאילו הוא צומח מהר יותר, אבל למען האמת הוא גדל באותו קצב", אומר שלזינגר.אפשר להמשיך לפוקק את האצבעות בכיף
לפוקק את האצבעות יגרום לדלקת פרקים

יכול להיות שההוא שיושב לידכם במשרד עושה כל היום "קנאקים" וזה בהחלט מאוד מרגיז, אבל (למרות האיחולים הנבזיים שלכם), אין לו נטייה לפתח דלקת פרקים יותר מכל אחד אחר, בניגוד לאמונה הרווחת. "פיצוח פרקי האצבעות אינו גורם לדלקת מפרקים", אומר סטפן ל. בורנשטיין, פרופסור באוניברסיטה לרפואה של ניו ג'רזי, "רעש הפקיעה שנשמע הוא מתזוזה של אוויר במפרק ו/או רצועות וגידים המחליקים על המשטחים המשותפים התומכים". אולי המיתוס הזה הוא המצאה של אנשים ששונאים את הרעש הנורא, וכל מטרתם היא רק לגרום למפוקקי האצבעות להפסיק עם המנהג המעצבן.

אכילה לאחר השעה 8 בערב גורמת לעלייה במשקללאכול יותר מדי בכל שעה יגרום לכם לעלות במשקל, אומרת ד"ר מלינה ג'מפוליס. "אין שום דבר ייחודי באכילה אחרי 8 בערב", היא מסבירה, "זו פשוט השעה בה אנשים אוכלים חטיפים בהיסח דעת בעת צפייה בטלוויזיה". תזונאים ורופאים לירידה במשקל ממליצים לא לאכול אחרי 19:00 או 20:00, בכדי לבטל את פעולת הנשנוש ו"לחסוך" את הקלוריות המיותרות, אבל לפי ג'מפוליס, "אין שום דבר שונה מבחינה מטבולית בדרך בה הגוף מתמודד עם קלוריות בערב". מסיבת פיצה הערב ב-22:00 אצלנו!

נלקח מאתר: http://www.mako.co.il/hix-science/Article-4664a7580d3d641006.htm