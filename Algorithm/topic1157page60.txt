"הטלוויזיה היא הסחת הדעת הגדולה ביותר היום. היא יצרה את הסחת הדעת שמאפשרת לעולם להיחרב, ולאנשים בינתיים לראות ריאליטי.

"אנשים יכולים לא לטפל בחייהם, לא לטפל בחיי קהילתם, לא לטפל בחיי מדינתם, כי יש כל הזמן הסחת דעת. הסחה שמתרחשת בזמן הפנוי שיש לך, שפעם היית מקדיש אותו לזולת, לקהילה. פעם היית מייצר את פרנסתך, אופה את הלחם, שוחט את הבקר, רועה את הצאן, ובשאר הזמן הפנוי היית מתקשר.

"הטלוויזיה יצרה אופציה שבה במקום לתקשר, אתה צורך. אתה משעבד את התודעה שלך לתכנים שמישהו נותן לך כדי להרדים אותך, כדי שלא תטפל בנושאים החשובים.

"הטלוויזיה היא מכשיר הדיכוי הגדול ביותר בעולם. היא מדכאת את התודעה של האדם. ואנחנו רואים שבזמנים שבהם ראוי שהאדם יתקומם יותר, כך הוא מכור יותר. מי שמכור יותר הם האנשים שבעצם היו צריכים להיות בראש ההולכים עם הלפידים ברחובות. באמת.

"אין בהכרח מישהו אחד ספציפי, כמו הרשע בג’יימס בונד, שעושה את זה במודע. אלא שכך המערכת בנויה, שהחלשים ביותר, שהם הרבים ביותר, הם המכורים ביותר, כדי שהם לא ישימו לב למצבם. כדי שהם יחיו את חייהם דרך חייהם של אנשים אחרים. זה מה שקורה בעצם. הטלוויזיה מאפשרת לאנשים ׳לשדרג׳ במרכאות כפולות את חייהם דרך זה שהם חיים את חייהם של אחרים במה שנקרא ריאליטי, ולחשוב שיש להם חיים כאשר אין להם חיים".


מקור: http://www.epochtimes.co.il/et/16679
מתוך כתבה של אברי גלעד!

אז מה אתם אומרים? צודק או לא?