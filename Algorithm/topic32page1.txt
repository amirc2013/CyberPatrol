שימו לב הכתבה הזאת יכולה להיות טיפה יותר מדי לבעלי לב חלש

  האם "מלאך המוות הנאצי", ד"ר יוזף, שנמלט לברזיל בתום מלחמת העולם השנייה, המשיך בניסיונותיו הגנטיים גם במהלך חייו בגלות? העיתון הבריטי "דיילי טלגרף" דיווח כי היסטוריון ארגנטיני שחקר את תנועת הנאצים בדרום אמריקה בתקופה שאחרי המלחמה, סבור שניסוייו של מנגלה הן הסיבה לכמות הבלתי מוסברת של תאומים בעיירה הברזילאית קנדידו גודוי. היחס המקובל להולדת תאומים ברחבי העולם הוא 1 ל-80 לידות, אך בעיירה הנמצאת סמוך לגבול עם פרגוואי וארגנטינה נרשם יחס של 1 ל-5 להולדת תאומים - רובם בעלי שיער בלונדיני ועיניים כחולות. מנגלה, שביצע ניסויים בבני אדם במחנה אושוויץ, נמלט מגרמניה לארגנטינה במהלך המלחמה. הוא עבד בחוות חקלאיות אך ברח לפרגוואי לאחר חטיפתו של הדולף האכמן לישראל. הוא התיישב בקהילה גרמנית ומשם יצא לביקורים בקנדידו גודוי - קהילה גרמנית אחרת מצדו השני של הגבול. הוא מת בברזיל ב-1979 מבלי שנתן את הדין על מעשיו.לדבריו של ההיסטוריון, ד"ר חורחה קמרסה, מעדויות וראיונות שערך בקרב תושבי העיירה עולה כי מנגלה ביקר במקום כמה פעמים בתחילת שנות ה-60. לדברי התושבים, מנגלה הציג את עצמו תחילה כווטרינר, אך לאחר מכן הציע שירותים רפואיים לנשים."אני חושב שקנדידו גודוי היתה 'המעבדה' של מנגלה, בה הוא הצליח להגשים את חלומו ליצור גזע אחיד של בלונדינים תכולי עיניים. זמן קצר לאחר ביקוריו החלו בעיירה להיוולד תאומים. יש בידי עדויות שהוא עקב אחר ההיריונות, טיפל בנשים בתרופות שונות ובטיפולים חדישים. הוא סיפר על הזרעה מלאכותית ושהוא עובד גם עם חיות. הוא גם טען כי הוא מסוגל לגרום לפרות ללדת תאומים זכרים".מי שעוד ניסה לבדוק את תעלומת התאומים הוא ראש העיירה לשעבר, אננסיה פלורס דה סילבה.




דה סילבה, רופא במקצועו, ערך מאות ראיונות עם תושבים וגילה דמות ששמה עולה שוב ושוב - אדם הנוסע בעקבות עסקיו ושמו רודולף וייס."בעדויות נתקלתי בנשים שטופלו על-ידו. הוא היה מעין רופא אזורי שעבר מבית לבית. הוא טיפל בנשים ונתן להם כדורים ותרופות. כולם זוכרים שהוא נהג לקחת דגימות דם" סיפר דה סילבה. "איש לא יודע מתי בדיוק מנגלה הגיע, אך התאומים הראשונים נולדו ב-1963, השנה המוקדמת ביותר שלגביה יש לנו דיווח על הימצאותו", הוסיף קמרסה על העיירה שבכניסה אליה ניצב השלט: "ברוכים הבאים לקהילה החקלאית ולארץ התאומים".



מקור http://en.wikipedia.org/wiki/Kodinhi

אתם חושבים שזה באמת קרה? אתם חושבים שהוא אכן מצא איזה שיקוי סודי שגורם לנשים להוליד תאומים עם עיניים כחולות ושיער בלונדיני?